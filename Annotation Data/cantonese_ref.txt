星期一，史丹福大學醫學院嘅科學家宣佈，佢哋發明咗一種可以對細胞進行分類嘅新診斷工具：用標準噴墨打印機製造嘅微型可打印晶片，每塊晶片嘅價格大概係 1 美仙。
首席研究員表示，研究結果可能會令低收入國家嘅患者及早發現癌症、肺結核、愛滋病同瘧疾。喺呢啲國家，乳癌等疾病嘅生存率可能只有富裕國家嘅一半。
當地時間上午九點半左右（UTC 0230），JAS 39C 鷹獅戰機喺跑道上墜毀爆炸，導致機場關閉，商業航班冇辦法升降。
確認涉事機師係空軍少校迪羅基列·帕達維。
當地媒體報導，一部機場消防車喺行動中翻側。
28歲嘅維達爾喺三個賽季前由塞爾維亞加盟巴塞。
自從轉會到加泰羅尼亞首府，維達爾已經幫俱樂部踢咗49場比賽。
當地時間11點（標準時間 UTC+1 ）左右抗議活動喺白廳開始，對面有警察把守首相官邸唐寧街嘅入口。
啱啱過咗11點，抗議人士封鎖咗白廳北行車道嘅交通。
11點20分，警方要求抗議人士返回人行道，話佢哋需要喺抗議權同交通擠塞之間取得平衡。
11點29分左右，抗議人士沿住白廳經過特拉法加廣場、斯特蘭德（ Strand ）、奥德维奇（ Aldwych ）、金斯威（ Kingsway ）走去霍本（ Holborn ），保守黨喺干諾大酒店（ Grand Connaught Rooms ）舉行春季論壇。
拿度對加拿大嘅頭球記錄為7比2。
佢最近喺布里斯班公開賽輸畀拉奧尼治。
拿度喺比賽入面嘅網前得分係88%，喺首個發球局贏得76分。
紅土之王喺賽後表示：“我好高興可以殺入最重要賽事嘅最後一輪。我嚟呢度就係為咗贏呢場嘅勝利。
「巴拿馬文件」係巴拿馬莫薩克-馮塞卡律師事務所喺2016年春天洩露畀傳媒約一千萬份文件嘅總稱。
文件顯示，十四間銀行協助富裕客戶隱藏幾十億美元嘅財富，嚟到逃稅同其他規管。
英國報章《衛報》指出，用嚟達到呢個目的嘅空殼公司達 1,200 間，而德意志銀行控制咗其中大約三分之一。
呢件事引起咗世界各地嘅抗議活動、多宗刑事起訴，同埋冰島同巴基斯坦政府嘅領導人辭職。
馬英九喺香港出世，曾經喺紐約大學同哈佛大學法學院就讀，曾擁有美國永久居民 「綠卡」身份。
謝長廷喺選舉期間暗示馬英九可能會喺台灣遇上危機嘅時候逃離台灣。
謝長廷仲認為，上鏡嘅馬英九只有外表而冇內涵。
雖然備受呢啲指責，但係馬英九依然喺一個主張同中國大陸建立更緊密聯繫嘅平台上輕鬆勝出。
今日嘅最佳選手係華盛頓首都嘅亞歷克斯·奧韋奇金。
喺華盛頓5比3戰勝亞特蘭大鶇鳥隊嘅比賽入面，佢貢獻咗2個入球同2次助攻。
奧韋奇金嗰晚嘅第一個助攻係嚟自新秀巴克斯壯嘅制勝一球；
佢喺當晚嘅第二個入球係佢喺呢個賽季嘅第60個個人入球，成為自1995-1996賽季哈路米亞·查格同馬利奧·勒米阿分別達成呢個里程碑以來，首位喺一個賽季中錄得60個或以上入球嘅球員。
巴頓喺2008年全美富豪400強榜單入面排名第190位，估計資產總值達到23億美元。
佢1950年喺維珍尼亞大學藝術與科學學院畢業，之後成為咗呢間學校嘅重要捐助人。
伊拉克嘅阿布格萊布監獄喺一次騷亂畀人燒毀。
發現美軍接管後虐待囚犯，監獄從此聲名狼藉。
喺2008年嘅新加坡大獎賽上，小皮奎特剛喺費南度·阿朗素提前入站就撞車，令到安全車出動。
當阿朗素前面嘅賽車喺安全車後加油時，佢就超前，贏得勝利。
小皮奎特喺 2009 年匈牙利大獎賽後就畀人炒魷魚。
朝早嘅8點46分，全城一片寂靜，標誌著第一架飛機襲擊目標嘅時刻。
兩束光喺一夜間被組裝起嚟指向天空。
五座新嘅摩天大樓正喺遺址施工，位於中央嘅係交通運輸中心同埋紀念公園。
呢個PBS節目得到二十幾個艾美獎，佢嘅播出時間只係比芝麻街同埋羅渣士先生嘅社區短。
節目嘅每一集專注於一本特定書本嘅主題，跟住通過多個故事去探討嗰個主題。
每集仲幫小朋友建議去圖書館嘅時候應該搵邊啲書本。
嚟自WNED Buffalo（閱讀彩虹嘅主站）嘅約翰·格蘭講到：「閱讀彩虹教識咗小朋友點解要睇書…… 對閱讀嘅熱愛 — [呢個節目] 鼓勵小朋友攞起本書嚟睇。」
包括約翰·格蘭在內嘅一啲人認為，缺乏資金同埋教育電視節目理念有所改變，都係導致呢個系列節目完結嘅原因。
預報員話，呢場位於佛得角群島以西645英哩（1040公里）嘅風暴，可能喺威脅到任何陸上地區之前消散。
費特目前嘅風速係每小時105英哩（每小時165公里），向住西北方向移動。
費特係自衛星圖像出現以嚟，喺大西洋南部同埋東部有記錄以嚟最強嘅熱帶氣旋，亦係西經35度線以東有記錄以嚟嘅第三大颶風。
1759年9月24日，艾達·健力士簽署咗一份為期9,000年嘅租約，租用愛爾蘭都柏林嘅聖詹士門啤酒廠。
250年後，健力士已經發展成為一個每年營業額超過100億歐元 (147億美元) 嘅全球企業。
今日，A1GP 紐西蘭隊嘅副駕駛員莊尼·李特 (Jonny Reid) 創下歷史，合法地以最快速度駛過擁有 48 年歷史嘅紐西蘭奧克蘭海港大橋。
李特先生成功駕駛新西蘭嘅 A1GP 汽車「黑美人」過橋七次，時速超過 160 公里。
新西蘭警方因為「黑美人」嘅車身太矮，冇辦法用自身嘅測速雷達槍測到李特先生開得有幾快，只有其中一次佢減速到時速 160 公里，警方先可以幫佢測速。
喺過去嘅三個月，超過 80 名被捕人士獲中央拘留所獲釋，冇畀正式起訴。
今年 4 月，格林法官頒布咗一項針對呢個設施嘅臨時限制令，下令強制釋放還押超過 24 小時都冇接受法庭專員聆訊嘅人士。
如果獲准保釋，專員可以定立保釋金，並正式確定逮捕人士提出嘅指控。呢哋指控之後會進入呢個州嘅電腦系統，跟住對案件進行追蹤。
聆訊亦都代表疑犯有權得到快速審判嘅日期。
澳洲財政部長彼得•科斯特洛，同時亦都最有可能接替總理約翰•霍華德成為自由黨黨魁，表示支持澳洲發展核電產業。
科斯特洛先生表示，如果核能發電經濟上可行，澳洲應該考慮使用核能。
科斯特洛先生講到：「如果核能商業化，我哋就應該利用佢。亦即係話，我哋原則上唔反對核能。」
安莎通訊社表示：「警方對接連發生嘅高層刺殺行動表示關注，並擔心呢個可能會觸發黨內因為奪權而大開殺戒。」
警方表示，因爲洛皮科洛曾經係普羅文扎諾喺巴勒莫嘅得力助手，所以佔咗上風。由於老一輩老闆奉行普羅文扎諾嘅政策，喺加強自己嘅權力網絡嘅同時，盡可能保持低調，所以佢豐富嘅經驗，幫佢贏得咗老闆嘅尊重。
1992 年，普羅文扎諾結束咗由里依拿對政府發動嘅戰爭。呢場戰爭奪去咗黑手黨十字軍喬瓦尼·法爾科內同埋保羅·博爾塞利諾嘅性命。同時，個啲老闆都畀佢控制住。
蘋果行政總裁史蒂夫·喬布斯走上台，喺牛仔褲袋入面攞出部 iPhone，將呢款裝置公諸於世。
佢喺兩個鐘嘅演講入面話：「今日，蘋果將會重新發明手機，今日，我哋將會創造歷史。」
巴西係世界上最大嘅羅馬天主教國家，而羅馬教廷一直反對同性婚姻喺巴西合法化。
巴西國民議會已經就係咪合法化辯論咗十年，目前呢種民事婚姻只係喺南里約格蘭州合法。
最開始嘅法案係由聖保羅嘅前市長 瑪塔·蘇比利斯起草。呢項立法提案經過修改後，依家由羅拔圖·謝伐遜處理。
抗議者希望收集120萬人簽名嘅請願書，喺11月提交畀國民議會。
明顯好多家庭都喺度尋求法律援助嚟對抗驅逐，之後 3 月 20 日喺東灣社區法律中心幫房屋騙局嘅受害者舉行咗一次會議。
當租戶開始分享喺佢哋身上發生嘅事情嘅時候，大部分牽涉嘅家庭突然意識到，奧克蘭房屋委員會嘅卡羅蓮·威爾遜偷取咗佢哋嘅保證金，然後逃離城鎮。
洛克活花園嘅租戶認為，可能仲有另外40戶或者更多嘅家庭面臨被驅逐，因為佢哋了解到，奧克蘭房委會監管部門亦都正喺度調查緊奧克蘭其他可能同房屋騙局有關嘅公屋。
樂隊取消咗喺茂宜島戰爭紀念館嘅演出，並向歌迷致歉。呢場演出原定有 9000 人參加。
樂隊嘅管理公司 HK 管理公司喺 9 月 20 日取消活動時，一開始冇畀出原因，但係喺第二日就歸咎於後勤原因。
希臘著名律師薩基斯·傑查基奧格魯同埋佐治·尼高拉高普路斯被還押喺雅典科里達魯斯嘅監獄，佢哋被判貪污同埋腐敗罪。
所以亦都揭露咗法官同埋律師過去多年所犯嘅非法行為，掀起咗希臘法律界嘅大醜聞。
記者馬基斯・千達菲洛普洛斯幾個禮拜前喺阿爾法電視台嘅熱門節目《Zoungla》裡面披露咗呢啲資料後，議員兼律師彼度斯・曼圖華洛斯就因為佢嘅職員涉嫌非法貪污同埋腐敗而被免職。
另外，最高法官艾雲傑洛斯·卡路西斯因為貪污同埋腐敗行為罪名成立被判監禁。
羅拔士果斷拒絕談論佢對生命從幾時開始（考慮墮胎道德時嘅一個重要問題）嘅見解，並表示對可能情況嘅細節發表評論係唔道德嘅。
不過，佢重申咗佢之前嘅聲明，即羅伊訴韋德案係「美國嘅既定法律」，強調咗最高法院一致裁決嘅重要性。
佢亦都確認佢相信羅伊案判決所依據嘅隱含私隱權。
馬魯奇多已經爬到榜首位置，以六分嘅優勢領先第二名嘅努沙。
雙方喺主要半準決賽中對壘，努沙以 11 分嘅優勢擊敗對手。
馬魯奇多之後喺預賽中擊敗卡布爾徹。
伊氏西爪龍係馳龍科嘅一種，係速龍嘅表親。
呢種全身長滿羽毛嘅溫血猛禽，相信同速龍一樣用帶爪嘅兩隻脚直立行路。
佢嘅第二隻爪比較大，所以叫「西爪龍」，意思係「西方嘅爪」。
除咗碎冰層，極端嘅天氣狀況亦會阻礙救援工作。
彼特文認為，情況要到下星期某個時候先會有改善。
根據彼特文嘅講法，浮冰嘅數量同厚度係過去 15 年以嚟捕獵海豹船員所經歷最差嘅。
今日紅湖社區傳嚟消息，謝夫·韋斯同九個受害者之中嘅其中三個舉行葬禮，另外一個涉嫌3月21號校園槍擊案嘅學生被捕。
當局除咗確認今日嘅拘捕行動，另外提供嘅官方資料唔多。
不過，一位對調查知情嘅人士向《明尼阿波利斯明星論壇報》透露，兇手係紅湖部落隊主席佛洛伊德·佐丹16 歲嘅仔路易·佐丹。
目前唔知會作出邊啲控罪，亦都唔知當局係點樣搵到呢個男仔嘅，但係聯邦法院已經著手處理少年訴訟。
洛丁亦話，官員決定取消第二輪投票，為阿富汗人慳咗另一筆大選嘅開支同避免保安風險。
外交官佢哋表示，佢哋發現阿富汗憲法有啲含糊，所以決定冇必要舉行第二輪投票。
噉同早前嘅報導互相矛盾，呢份報導話取消第二輪投票違反憲法。
呢部飛機當時喺度飛去伊爾庫茨克，由國內軍隊操控。
已經成立調查小組專責調查。
自上世紀 70 年代以嚟，伊爾-76 一直係俄羅斯同蘇聯軍隊嘅主力，上個月喺俄羅斯已經發生咗一宗嚴重事故。
10 月 7 號，一個引擎喺起飛時分離，未造成損傷。意外發生後，俄羅斯下令伊爾-76短暫停飛。
喺阿拉斯加費爾班克斯以南洩漏幾千桶原油之後，800 英哩長嘅跨阿拉斯加輸油管道系統被迫關閉。
一次例行消防指揮系統測試之後發生電力故障，令到減壓閥打開，原油喺格里利堡 9 號泵站附近溢出。
閥門打開之後，令到系統嘅壓力得以釋放，原油然後經過油墊流入一個可以裝 55,000 桶（230 萬加侖）油嘅油罐。
截至星期三下午，油罐嘅排氣口仲喺度洩漏緊，可能係因為油罐裡面嘅熱力膨脹造成。
油罐下邊另外一個可以裝104,500桶油嘅二級安全殼區域仲未裝滿。
呢啲電視直播嘅評論係伊朗高級消息人士首次承認制裁帶嚟嘅影響。
當中包括金融限制同埋歐盟嘅原油出口禁令，伊朗經濟八成嘅外匯收入來自原油。
石油輸出國組織喺最近嘅月度報告當中提到，原油出口已經降到 20 年嚟嘅新低，每日得 280 萬桶。
呢個國家嘅最高領導人阿亞圖拉•阿里•哈梅內伊形容對石油嘅依賴係一個可以追溯到1979年伊朗伊斯蘭革命之前嘅“陷阱”，伊朗應該擺脫呢個陷阱。
太空艙喺東部時間朝早凌晨五點左右到達地球並進入大氣層嘅時候，預計佢將會為北加州、俄勒岡州、內華達州同猶他州嘅居民上演一場「燈光表演」。
太空艙睇落好似一顆劃過天空嘅流星。
太空艙將以每秒 12.8 公里或者 8 英哩左右嘅速度飛行，快到足以喺一分鐘內從三藩市飛到洛杉磯。
星塵號將會創下一項史無前例嘅新紀錄，成為重返地球最快嘅航天器，打破咗1969年5月阿波羅10號指揮艙返回時創下嘅歷史紀錄。
星塵號嘅項目經理湯杜斯貝里話︰「佢會飛越加州北部嘅西海岸，從加州穿過俄勒岡州中部，再穿過內華達州同愛達荷州進入猶他州，沿途會照亮天空。」
陸克文先生簽署京都氣候協議嘅決定孤立咗美國，美國而家將會係唯一一個未正式簽署呢份協議嘅發達國家。
澳洲前保守黨政府拒絕正式簽署《京都議定書》，話佢損害佢哋嚴重依賴煤炭出口嘅經濟，而印度同中國呢啲國家唔會受到排放目標嘅約束。
呢次係 eBay 史上最大規模嘅收購。
公司希望利潤來源更加多元化，喺中國、東歐同巴西呢啲 Skype 佔據優勢地位嘅地區獲得知名度。
科學家懷疑土衛二有活躍嘅地質活動，土星冰冷嘅E環有可能來源於呢個原因。
土衛二係太陽系裡面反射度最高嘅天體，佢反射嘅太陽光大約佔入射太陽光嘅90%。
遊戲發行商 Konami 今日喺日本一份報章表明，佢哋唔會發行《費盧傑六日》(Six Days in Fallujah)呢隻遊戲。
呢隻遊戲係以美軍同伊拉克部隊之間嘅激戰——第二次費盧傑戰役為藍本。
ACMA仲發現，雖然條片喺網上流傳，不過 Big Brother 並冇違反網上內容審查嘅法律，皆因媒體仲未存喺 Big Brother 嘅網站上面。
廣播服務法規定咗對互聯網內容嘅監管，不過，如果要界定為網上內容，佢一定要實際儲存喺伺服器入面。
美國駐肯雅內羅比大使館發出警告，指「索馬里極端分子」正計劃喺肯亞同埃塞俄比亞發動自殺式炸彈襲擊。
美國表示收到一個未透露消息來源嘅情報，當中特別提到會用自殺式炸彈襲擊炸毀埃塞俄比亞同肯雅嘅「重要地標」。
早喺 The Daily Show 同 The Colbert Report 之前，希克同莊遜喺 1988 年仲係華盛頓大學學生嗰陣就諗過出版一份模仿新聞同新聞報導嘅刊物。
自創刊以嚟，《洋蔥新聞》就已經成為一個名副其實嘅新聞搞怪帝國，擁有印刷版、10月份吸引500萬獨立訪客嘅網站、個人廣告、24小時新聞網、播客，同埋最近推出嘅世界地圖集《Our Dumb World》。
阿爾•戈爾（ Al Gore ）同湯美·法蘭斯將軍隨口噏咗佢哋最鍾意嘅頭條新聞（戈爾嘅頭條新聞喺《洋葱新聞》報導話，喺2000年選舉人團失敗之後，佢同蒂珀享受緊佢哋一生之中最正嘅性愛）。
佢哋許多寫手對莊·斯圖爾特（Jon Stewart）同史提芬·戈爾拔（Stephen Colbert）嘅新聞搞怪節目產生咗好大嘅影響。
今次藝術活動亦都係布加勒斯特市政廳活動嘅一部分，目的喺重新樹立羅馬尼亞首都係一個富有創意同多姿多彩嘅大都市形象。
呢個城市將會喺今年六月到八月舉行世界上最大嘅公共藝術盛事奔牛藝術節。
今日嘅公告仲延長咗政府今年3月為額外增加車廂提供資金做出嘅承諾。
額外增加300節車廂，令到車廂總數達到1300節，用嚟緩解過度擠迫嘅情況。
洛杉磯警察局發言人基斯杜化·加西亞話，呢名男性疑犯正喺度接受私闖民宅調查，而唔係蓄意破壞嘅調查。
標誌冇受實際嘅破壞；淨係用和平同心心標誌裝飾嘅黑色防水布整咗一下，將「O」改為小寫「e」。
短凱倫藻係一種天然嘅單細胞海洋生物，當佢哋嘅濃度高於正常水平嘅時候，就會產生紅潮。
自然因素可以交叉產生理想嘅條件，令到呢種藻類嘅數量劇增。
呢種藻類會產生一種可以破壞人類同魚類體內神經嘅神經毒素。
魚類經常因為水入面嘅毒素濃度太高而死亡。
風同海浪會將受影響嘅水帶入空氣，人類吸入之後都會受到影響。
熱帶氣旋「古努」係以馬爾代夫語嘅一種棕櫚葉袋命名，最高風速持續達到時速 240 公里（時速 149 英哩）。
今日較早之前，個風時速大約 83 公里，預計風力會繼續減弱。
美國 NBA 喺星期三暫停咗職業籃球賽季，原因係擔心新冠肺炎。
喺 NBA 作出呢個決定之前，一個猶他爵士隊球員喺新冠病毒測試顯示陽性。
「根據呢塊化石得知，噉意味住分裂比分子證據預期嘅要早得多。
噉意味住一切都要倒退，」埃塞俄比亞裂谷研究服務中心研究員、研究嘅合著者伯哈尼·阿斯福話。
直到現時為止，由於AOL喺美國得到廣泛使用，佢已經可以按自己嘅節凑去行動同開發 IM 市場。
但係因為呢次安排，AOL可能會失去自由。
雅虎同微軟嘅服務用戶數字加起嚟可以媲美AOL嘅客戶數量。
喺北岩銀行得到英國政府嘅緊急支持之後，呢間公司喺 2008 年國有化。
北岩銀行喺 2007 年次貸危機嗰陣時受影響，曾經需要援助。
李察·布蘭臣爵士（Sir Richard Branson）旗下嘅維珍集團（Virgin Group）喺呢間銀行被國有化之前，被拒絕對佢進行投標。
2010 年，喺國有化嘅同時，現時嘅高街銀行北岩銀行（Northern Rock plc）從「壞帳銀行」北岩資產管理公司中分拆出嚟。
維珍淨係收購咗北岩嘅「好銀行」，而唔係資產管理公司。
相信今次係歷史上第五次人類觀察到有化學證據確認火星物質墜落到地球。
喺大約24000粒已知墜落地球嘅隕石入面，淨係得大約34粒被證實係火星隕石。
當中有15粒隕石係嚟自舊年7月嘅隕石雨。
當中一啲隕石喺地球非常少見，售價從每安士11000美元到22500美元不等，大約係金價嘅十倍。
比賽結束後，凱塞洛斯基依然以2250分嘅成績喺車手錦標賽領先。
莊遜落後 7 分，以 2243 分位列第二。
第三名嘅哈姆林落後 20 分，但係領先鮑耶 5 分。卡恩同小特魯斯分別以 2220 分同 2207 分排名第五同第六。
史圖特、戈登、肯塞斯同哈域克喺呢個賽季仲剩返四場比賽嘅情況下躋身車手錦標賽前十名。
美國海軍亦都表示佢哋正喺度調查緊呢宗意外。
佢哋亦都喺聲明入面指出：「船員而家正喺度搏命搵緊安全撤離船隻嘅最佳方法。」
一艘復仇者級嘅反水雷艦正喺度駛向巴拉望省嘅普林塞薩港。
佢隸屬於美國海軍第七艦隊，駐紮喺日本長崎嘅佐世保基地。
2008 年 11 月 26 日，孟買襲擊者搭船抵達，兼且攜帶手榴彈同埋自動武器，襲擊咗幾個目標，包括人來人往嘅查卓帕帝·詩華治火車總站同埋著名嘅泰姬陵酒店。
大衛·黑利嘅偵察行動同埋情報收集幫咗巴基斯坦激進組織虔誠軍嘅 10 名槍手發動呢次行動。
呢次襲擊事件對印度同埋巴基斯坦之間嘅關係帶嚟巨大壓力。
喺呢啲官員嘅陪同下，佢向德州市民保證，政府正喺度採取措施保障公眾安全。
佩里特別指出：「世界上只有好少地方可以好好地應對呢種情況帶嚟嘅挑戰。」
州長亦都表示：「今日我哋知道一啲學童的而且確曾經同呢個病人接觸。」
佢跟住講：「情況雖然好嚴重。但係請大家放心，我哋嘅系統依然運作正常。」
如果得到證實，艾倫對武藏號嘅八年搜尋工作就可以告一段落。
喺海床測繪之後，呢個團隊用遙控潛水器搜尋同埋發現沉船。
艾倫係世界上最有錢嘅人之一，據報導，佢將大部分身家投資喺海洋勘探上面，仲出於對戰爭嘅終身興趣而開始尋找武藏號。
佢喺亞特蘭大嗰陣時獲得一致好評，同埋因為創新嘅都市教育而得到肯定。
佢喺2009年獲頒全國年度校長嘅頭銜 。
喺頒獎嗰時，亞特蘭大學校嘅考試成績有好大進步。
好快，《亞特蘭大憲法報》發表咗一份報告，顯示考試成績好有問題。
報告顯示考試分數以驚人嘅速度上升，學校內部似乎發現咗問題，但係對呢個發現無動於衷。
之後嘅證據顯示試卷曾經畀人篡改。霍爾連同其他34個教育官員喺2013年被起訴。
愛爾蘭政府強調透過議會立法矯正呢種情況好迫切。
一位政府發言人講：「從公共衛生同埋刑事司法嘅角度嚟睇，盡快立法喺依家嚟講好重要。」
衛生部長唔單止對利用所涉物質臨時合法性嘅人士嘅福利表示關注，而且對修改現時違憲內容生效以嚟所宣佈嘅同毒品有關嘅定罪表示關注。
當日較早前，查克喺意大利科維爾恰諾進行季前訓練。喺禮拜日同博洛尼亞嘅比賽之前，佢住喺球隊嘅酒店。
喺禮拜日同博洛尼亞嘅比賽之前，佢住喺球隊嘅酒店。
當時，巴士上嘅樂隊正去緊位於密蘇里州嘅聖路易斯六旗遊樂場，帶畀座無虛席嘅觀眾表演。
目擊者話，禮拜六凌晨 1 點 15 分，巴士過緊一盞綠燈，呢個時候有部車喺前面轉彎。
截至八月九號夜晚，莫拉克嘅風眼距離中國福建省大約七十公里。
颱風預計以時速十一公哩嘅速度移向中國。
乘客喺華氏90度嘅高溫之下等緊嘅時候獲派發清水。
消防隊長史葛·古恩斯話：「嗰日聖克拉拉天氣炎熱，氣溫高達華氏90幾度。」
至少可以說明，喺過山車上面被困，每時每刻都係唔舒服嘅，而且當時至少用咗一個鐘頭先將第一個人救出。」
舒麥加曾經贏得一級方程式錦標賽嘅冠軍七次，佢喺2006年退役，原定佢代替受傷嘅菲利普·馬沙出賽。
喺2009年嘅匈牙利大獎賽，馬沙發生意外，佢個頭受到重創。
馬沙肯定至少會缺陣2009賽季剩低嘅賽事。
總統大臣羅德里戈·阿里亞斯講話，阿里亞斯嘅病毒測試呈輕度陽性。
總統嘅情況穩定，但會係屋企隔離幾日。
除咗發燒同埋喉嚨痛之外，我感覺唔錯，身體情況良好，可以遙距做嘢。
我預計喺禮拜一返返工。」阿里亞斯喺一份聲明入面話。
費利西亞曾經係薩菲爾-辛普森颶風量表裡面嘅 4 級風暴，喺禮拜二消散之前減弱為熱帶低氣壓。
颶風嘅殘留相關雨帶為大部分島嶼帶嚟陣雨，但至今冇收到破壞或者水浸報告。
瓦胡島上面嘅降雨量高達 6.34 英吋，被形容為「有利嘅」。
局部降雨仲伴隨著雷暴同埋頻繁閃電。
Twin Otter 尋日成爲巴布亞新幾內亞航空公司嘅 CG4684 航班嘗試降落喺科科達機場，但係中止咗一次。
佢喺第二次降落前十分鐘失聯。
今日已經確定咗墜機地點。因為地處偏僻，兩個警察空降入到叢林，徒步行到現場搜尋生還者。
令到飛機中止降落嘅惡劣天氣同樣阻礙救援行動。
據報導，麥克白大街嘅一間公寓因氣體洩漏發生爆炸。
隔籬屋打電話通知煤氣洩漏之後，煤氣公司嘅一個職員就接報抵達現場。
呢個職員抵達嘅時候，公寓就發生咗爆炸。
雖然冇重大傷亡報告，但係爆炸現場至少有 5 個人因為受驚而接受治療。
公寓入面一個人都冇。
當時，呢個地區疏散咗差唔多 100 個居民。
高爾夫球、橄欖球都會重返奧運會。
今日，喺柏林舉行嘅國際奧委會執行董事會會議裡面，國際奧委會投票決定納入呢啲體育項目。橄欖球（具體嚟講，橄欖球聯合會）同埋高爾夫喺其他五項運動當中脫穎而出，成為奧運會嘅參賽項目。
壁球、空手道同埋滾軸溜冰運動連同喺 2005 年被踢出奧運會嘅棒球同壘球爭取列入奧運會項目。
呢項投票依然要喺 10 月份嘅哥本哈根國際奧委會會議上得到全體成員嘅批准。
並唔係所有人都支持將女性納入排名。
2004 年奧運會銀牌得主阿米爾·汗話：「內心深處，我認為女性唔應該參加比賽。呢個係我嘅意見。」
就算係咁，但係佢話佢會喺倫敦舉行嘅2012年奧運會支持英國選手。
審訊喺伯明翰皇家法院進行，喺8月3號審結。
呢名主持人喺現場被捕，佢否認襲擊，而且聲稱佢用碌桿自衛用，保護自己唔駛畀30個人向佢掟嘅樽所傷。
比力克同時被判企圖妨礙司法公正罪名成立。
法官話畀比力克聽，佢畀人送監「幾乎係避無可避嘅」。
暗能量係一種完全睇唔到嘅力量，佢不斷噉對宇宙產生作用。
大家之所以知道佢嘅存在，係因為佢對宇宙膨脹嘅影響。
科學家發現，月球表面遍佈一種稱之為「葉狀陡坡」嘅地貌，好明顯係因為月球收縮極慢而形成。
呢啲陡坡喺月球上面隨處可見，而且幾乎冇受到風化，反映咗產生呢啲陡坡嘅地質活動係最近先發生嘅。
呢個理論同月球完全冇地質活動嘅理論自相矛盾。
據稱，呢個男人揸著部裝滿炸藥嘅三輪車撞向人群。
涉嫌引爆炸彈嘅男人喺爆炸中受傷後被拘留。
雖然當局仲未知道佢個名，但係佢哋知道佢係維吾爾種族團體嘅成員。
納迪亞 2007 年 9 月 17 號喺俄羅斯阿萊斯克一間婦產科診所開刀出世，體型龐大，體重高達十七磅一安士。
呢位媽咪話：「我哋當時都十分震驚。」
畀人問到爸爸講咗咩嘢嘅時候，佢回答話：「佢咩都噏唔出——佢淨係企喺度眨眼。」
「佢會好似水咁樣運轉，就好似水一樣透明。
所以如果妳企喺海岸線上面，妳就可以睇到底下嘅石春或者泥狀物。
史度凡補充講到：「據我哋所知，只有一粒行星比泰坦星更活躍，而嗰粒星就係地球。」
呢個問題由 1 月 1 日開始，當時有數十名當地居民開始向尾花澤市郵局投訴，指出佢哋冇收到傳統又或者係常規嘅新年賀卡。
噚日，發現喺郵局有個男仔收埋咗 600 幾件郵件之後，就隨即向市民同媒體道歉，其中包括 429 張冇送到收件人手上嘅新年明信片。
無人月球軌道飛行器「月船 1 號」已經發射出月球撞擊探測器（MIP）；呢個探測器以每秒 1.5 公里（時速 3000 英哩）嘅速度掠過月球表面，然後成功喺月球南極附近撞擊著陸。
除咗攜帶三個重要嘅科學儀器之外，月球探測器嘅所有表面都印有印度國旗。
「好多謝大家對好似我咁嘅罪犯嘅支持。」西里波恩喺新聞發佈會上講。
「有啲人可能唔認同，但係我唔在乎。
我很開心有人願意支持我。
自從 1947 年巴基斯坦喺英國統治之下獨立以嚟，巴基斯坦總統任命咗「政治代理人」嚟管理FATA，佢哋對呢啲地區行使幾乎全面嘅自治控制權。
呢班代理人負責按照《巴基斯坦憲法》第 247 條，為政府同司法提供服務。
當地時間今朝 10點 左右，伊斯蘭教聖城麥加嘅一間旅館倒冧。
呢座建築物住咗好多趁朝聖前夕去參觀聖城嘅朝聖者。
旅館嘅住客大多數喺阿聯酋公民。
死亡人數至少有 15 人，預計數字會持續上升。
列昂諾夫，又叫做「11 號太空人」，係蘇聯最早期太空人團隊嘅一份子。
1965 年 3 月 18 日，佢進行咗第一次載人出艙活動 (EVA)，或者「太空漫步」，單獨喺飛船外面逗留咗 12 分鍾多啲。
因為佢嘅工作，佢獲得蘇聯最高殊榮「蘇聯英雄」嘅稱號。
十年後，佢領導阿波羅-聯盟號任務嘅蘇聯部分，象徵住太空競賽嘅結束。
佢話：「冇情報表明襲擊會即將發生。
不過，威脅級別降低到嚴重，並唔代表整體威脅已經消失。」
雖然當局唔確定呢一個威脅可唔可信，但係馬里蘭州交通管理局喺聯邦調查局嘅敦促之下實施封鎖。
自從卸貨車俾人用嚟封鎖地鐵入口之後，現場有 80 個警察指揮司機兜路行。
據報導，呢個城市嘅備用路線，即係環城公路上面冇出現嚴重嘅交通擠塞情況。
尼日利亞日前宣佈，計劃喺峰會之前一個禮拜加入 AfCFTA。
非盟貿易及工業專員 Albert Muchanga 宣布貝寧即將加入。
呢位專員表示：「我哋仲未就原產地規則同關稅談判達成共識，不過我哋而家嘅框架足以喺 2020 年 7 月 1 日開始交易」。
雖然陀螺儀早就喺執行太空站任務嗰陣就唔見咗，但係太空站一直保持姿態，直至太空漫步結束。
Chiao 和 Sharipov 表示，佢哋同姿態調整推進器保持安全距離。
俄羅斯地面控制啟動噴射機，空間站已經恢復正常姿態。
呢單案喺維珍尼亞州提堂，皆因呢個州係主要互聯網服務供應商 AOL 嘅所在地，所以呢間公司發出指控。
呢次係首次以 2003 年頒佈嘅法律嚟定罪；呢項法律嘅目的，係想要遏止未經批准而向用戶郵箱發送大量電郵 (又稱垃圾郵件) 嘅行為。
21 歲嘅熱蘇斯喺 2017 年 1月，由巴西俱樂部帕爾梅拉斯轉投到曼城，據報導轉會費有 2700 萬英鎊。
自此之後，呢位巴西球員已經代表球會出戰咗 53 場賽事，同時攻入 24 個入球。
李醫生亦對土耳其兒童感染甲型 H5N1 禽流感病毒而未有患病嘅報導表示關注。
佢指出，一啲研究顯示，喺呢種病引發全球流行病之前一定要先降低佢嘅致命性。
有人擔心，如果流感症狀輕微，病人可能會透過日常生活繼續感染更加多嘅人。
科曼基金會發言人萊斯利·阿恩表示，呢個組織通過咗一項新規定，唔準向接受緊法律調查嘅組織提供撥款或者資金。
科曼嘅政策取消咗計劃生育組織嘅資格，皆因眾議員克利夫·斯特恩斯正喺度對計劃生育組織嘅支出情況同報告資金展開調查。
斯特恩斯身為眾議院能源及商業委員會下屬嘅監督及調查小組委員會主席，正喺度調查緊稅收係咪用嚟透過計劃生育組織資助墮胎行為。
禮拜二，前馬薩諸塞州州長米特·羅姆尼喺佛羅里達州共和黨總統初選當中，以超過 4 成 6 嘅票數勝出。
美國前眾議院議長紐特·金里奇以 3 成 2 嘅得票率位居第二。
喺勝者囊括嘅制度底下，佛羅里達州將 50 名代表票都投俾羅姆尼，推舉佢成為共和黨提名候選人。
抗議活動組織者表示，大約有10萬人喺柏林、科隆、漢堡同漢諾威等德國城市參加。
警方估計柏林有6500名示威者。
巴黎、保加利亞嘅索菲亞、立陶宛嘅維爾紐斯、馬耳他嘅瓦萊塔、愛沙尼亞嘅塔林、蘇格蘭愛丁堡同格拉斯哥，亦都有抗議活動舉行。
喺倫敦，大約有200人喺一啲主要版權持有人辦公室外面抗議。
上個月，波蘭簽署咗 ACTA，引發咗大規模抗議，令到波蘭政府決定暫時唔批准呢項協議。
拉脫維亞同斯洛伐克都延遲加入 ACTA 嘅進程。
動物解放組織同皇家防止虐待動物協會（RSPCA）再次呼籲澳洲所有屠宰場強制安裝CCTV。
新南威爾士州 RSPCA 首席督察大衛·奧沙納西向美國廣播公司表示，監督同檢查屠宰場喺澳洲應該要普及。
「CCTV肯定會向嗰啲從事動物工作嘅人士發出強烈嘅信號，即係動物嘅福利係至高無上嘅。」
美國地質調查局嘅國際地震地圖顯示，冰島前一個禮拜冇發生地震。
冰島氣象局仲喺報告度講，過去 48 個鐘頭內，赫克拉地區冇地震活動。
3 月 10 日，導致階段變化嘅重大地震活動喺火山頂部塌陷火山口嘅東北邊發生。
據報導，山腳出現咗同所有火山活動都無關嘅烏雲。
呢啲雲層可能會令人對係咪真係會發生火山爆發，產生疑惑。
「魯諾」號發生故障嗰陣，船上有120至160立方米嘅燃料，強風巨浪將佢推入防波堤。
直升機救出咗 12 個船員，唯一嘅傷勢係鼻哥骨折。
呢艘 100 米長嘅船隻當時正喺度航行，運載平時負責嘅化肥貨櫃。其實，官員最初有擔心呢艘船嘅貨物可能會溢出。
呢份建議修正案已經喺2011年經由參眾兩院通過。
有關條文喺立法會期稍作修改，其中第二句句子先被眾議院刪除，並喺星期一以類似嘅表述方式獲參議院通過。
第二句句子被刪除嘅原因，係建議禁止同性民事結合，好可能會為未來嘅民事結合打開大門。
依照程序，HJR-3 會喺 2015 年或 2016 年由下屆民選立法機構進行審查，以便繼續處理。
除咗導演工作以外，禾迪亞嘅成就仲包括 1973 年嘅絕食，目的係抗議佢認為係政治審查嘅制度。
法國嘅法律有所改變。佢嘅行動可以追溯去第二次世界大戰期間，15 歲嘅佢，加入咗法國抵抗軍。
佢喺1998年嘅一本書入面記錄咗自己嘅事跡。
上世紀60年代，佢返到啱啱獨立嘅阿爾及利亞教授電影執導。
奧運會兩金得主、日本柔道選手齋藤仁離世，享年54歲。
公佈嘅死因係肝內膽管癌。
佢禮拜二喺大阪過身。
齊藤除咗係前奧運同埋世界冠軍之外，喺去世嗰陣，亦係全日本柔道聯合會訓練委員會主席。
為咗慶祝舊年舉行婚禮嘅一對新人結婚一周年，至少有100人參加派對。
官方表示，正式嘅周年紀念活動已定喺稍後時間舉行。
呢對夫婦一年前喺德州結婚，亦有去水牛城同親朋好友慶祝。
年屆 30 歲嘅丈夫喺水牛城出世，係槍擊案入面嘅四名遇難者之一，而佢太太並無受傷。
卡諾係一位出名，但有爭議嘅英文老師，曾喺 Modern Education 同 King's Glory 任教，佢聲稱喺職業生涯巔峰時期有 9000 個學生。
喺佢嘅筆記入面，佢用咗一啲家長認為好粗魯嘅字眼，據說，佢喺課堂期間講咗粗口。
Modern Education 指控佢未經授權，就喺巴士刊登大型廣告，仲謊稱自己係首席英文導師。
佢之前亦被指控侵犯版權，但冇遭到起訴。
一個舊生話：「喺課堂用俚語，用筆記教拍拖技巧，就好似同學生做朋友咁。」
喺過去 30 年，就算官方上依然係共產主義國家，但係中國已經發展出市場經濟。
第一次經濟改革，係喺鄧小平嘅領導底下進行。
由嗰陣時起，中國嘅經濟規模增長咗九十倍。
舊年，中國出口嘅汽車首次超過德國，而且超過美國成為汽車行業嘅最大市場。
中國嘅GDP或者會喺20年內超越美國。
熱帶風暴丹妮爾喺大西洋東部形成，係2010年大西洋颶風季第四個被命名嘅風暴。
呢場風暴距離佛羅里達州邁阿密大約3000英哩，最大持續風速達到時速40英哩（64公里）。
美國國家颶風中心嘅科學家預測，丹妮爾即將喺禮拜三增強至颶風級別。
由於風暴距離登陸仲有一段時間，現時仲難以評估會對美國或加勒比海地區嘅潛在影響。
博貝克喺克羅地亞首都薩格勒布出世，佢喺貝爾格萊德游擊隊效力嗰陣，開始聲名大噪。
佢喺 1945 年加入，一直效力到 1958 年。
期間，佢出場468次，攻入403球。
冇人比博貝克為球會出場同入球嘅次數多。
1995 年，佢獲選為游擊隊史上最佳球員。
慶祝活動係由舉世聞名嘅太陽馬戲團嘅特別表演拉開序幕。
緊隨其後有伊斯坦堡國家交響樂團、土耳其禁衛軍樂隊，以及歌手Fatih Erkoç 同埋 MüslüM Gürses。
然之後係 Whirling Dervishes 登上舞台。
土耳其天后Sezen Aksu同意大利男高音Alessandro Safina、希臘歌手Haris Alexiou同台表演。
最後，土耳其舞蹈團 Fire of Anatolia 表演咗「特洛伊」作結。
十三歲嘅電單車手彼得·倫茨喺印第安納波利斯賽車場撞車身亡。
喺熱身圈嗰陣，倫茨喺電單車跌咗落嚟，跟住俾另一名車手沙維爾·扎亞特撞低。
現場醫護人員即刻幫佢治療，將佢送到當地一間醫院，其後不治。
扎亞特喺意外入面冇受傷。
薩帕特羅針對全球金融情況繼續講：「金融體系係經濟嘅一部分，係至關重要嘅一部分。
我哋面臨已經持續一年嘅金融危機，係過去兩個月以嚟亦都去到最嚴重嘅時刻，我認為金融市場而家正喺度開始復蘇。」
上個禮拜，Naked News 宣布會開設三個廣播頻道，同時會大幅增加新聞報道嘅國際語言授權。
呢個全球組織已經用英語同日語進行報導，而家正預備為電視、網絡同流動裝置推出西班牙語、意大利語同埋韓語節目。
好彩嘅係，我咩事都冇，但我見到可怕嘅一幕，啲人想破窗逃生。
啲人用凳摼窗格，但窗口摼極都唔爛。
生還者弗朗西塞克·科瓦爾話：「其中一塊玻璃卒之碎咗，佢哋開始由窗口蜎出去。」。
恆星發出光同熱，係因為氫原子合拼（或者融合）喺一齊、形成比較重嘅元素嗰陣所產生嘅能量。
科學家現時喺度積極創造一個可以用同樣方式產生能量嘅反應堆。
不過，呢個問題非常棘手，我哋要好多年先可以起好有用嘅聚變反應堆。
鋼針會浮喺水面，係因為有表面張力。
表面張力之所以產生，係因為水表面嘅水分子比佢哋對上面空氣分子嘅吸引力更加大。
水分子喺水面上形成一層睇唔見嘅表層，令針頭之類嘅嘢漂浮喺水面之上。
現代溜冰鞋嘅刀片有兩個冰刀，冰刀之間有一個凹坑。雙重冰刀令溜冰鞋就算喺傾斜時都可以更穩穩陣陣噉抓住冰面。
由於冰刀嘅底部微微彎曲，當冰刀向一邊或另一邊傾斜嘅時候，接觸到冰嘅邊緣亦都會變彎。
咁樣就會令到溜冰者轉身。如果溜冰鞋向右傾斜，溜冰者就會向右轉彎；如果溜冰鞋向左傾斜，溜冰者就會向左轉彎。
想恢復佢哋原本嘅能量水平，佢哋一定要擺脫由光獲得嘅額外能量。
佢哋通過發射一種名為「光子」嘅微細光粒子嚟做到。
科學家將呢一個過程稱之為「輻射受激發射」，因為原子受到亮光嘅刺激，引起光嘅光子發射，而光係輻射嘅一種。
下一張圖顯示原子發射光子。當然，實際上光子比圖裡面嘅光子細得多。
光子甚至比構成原子嘅物質仲要細！
經過幾百個鐘頭嘅運作，燈泡入面嘅燈絲最後就會燒咗，而燈泡就唔可以再用啦。
然之後，你就需要更換燈泡。更換燈泡嗰陣，一定要小心。
首先，需要熄咗燈具嘅電掣或者要抆走電線。
咁係因為，當燈泡嘅金屬部分仲喺插座嗰陣，若果妳去掂插座嘅內部或者燈泡嘅金屬底座，流入燈泡金屬部分所在嘅插座嘅電流，就會令妳嚴重觸電。
循環系統嘅主要器官係心臟，負責泵血。
血液由心臟流出嘅管道叫做動脈，再由稱之為靜脈嘅管道流返入心臟。最細嘅管道叫做微絲血管。
三角龍嘅牙齒唔單止可以研碎樹葉，甚至可以研碎非常堅硬嘅樹枝同樹根。
有啲科學家認為，三角龍係食蘇鐵；蘇鐵係白堊紀好常見嘅一種植物。
呢啲植物睇落就好似一顆細細嘅棕櫚樹，樹冠生滿尖尖嘅葉。
三角龍本嚟可以喺進食樹幹之前，用佢堅硬嘅喙去剝樹葉。
其他科學家反駁，呢啲植物含有劇毒，所以唔太可能有恐龍會食佢哋，不過，諸如而家嘅樹懶同鸚鵡 (恐龍嘅後代) 咁嘅其他動物，就可以進食有毒嘅樹葉或者果實。
木衛一嘅地心吸力會點樣拉住我呢？如果妳企喺木衛一嘅表面，妳嘅體重會比喺地球上嘅仲要輕。
如果一個人喺地球重 200 磅 (90 公斤) 嘅話，喺木衛一就會重 36 磅 (16 公斤)。好明顯，木衛一嘅地心吸力比較細。
太陽唔似得地球咁，有個可以俾你站立嘅地殼。成個太陽都係由氣體、火同埋等離子體所組成。
離太陽中心越遠，氣體就變得越稀薄。
我哋望太陽嗰陣所見到嘅外圍部分，叫做「光球層」。
大約 3000 年後嘅 1610 年，意大利天文學家伽利略·伽利萊利用望遠鏡，觀察到金星同月球一樣有盈虧。
盈虧之所以發生係因為淨係得金星 (或者月球) 面向太陽嘅一面被照亮。金星嘅盈虧證實咗哥白尼所提出嘅行星圍繞住太陽轉動嘅理論。
然後，幾年後嘅 1639 年，一位叫做傑里邁亞·霍羅克斯嘅英國天文學家，觀測到金星凌日。
英格蘭喺再次奪得丹麥區之後，經歷咗一段好長時間嘅和平。
不過，喺 991 年，埃塞爾雷德遇到咗一支維京艦隊，呢支艦隊比一個世紀前古特魯姆以嚟嘅任何一支都要大。
呢支艦隊由挪威人奧拉夫·特里格瓦森帶隊，野心勃勃嘅佢想從丹麥統治之下搶返自己嘅國家。
喺最初軍事失利之後，埃塞爾雷德同意同奧拉夫達成協議，奧拉夫之後返挪威，想搶返國王寶座，但成敗參半。
韓文係唯一特登發明嘅字母表，喺日常生活中廣泛使用。字母表係喺1444年世宗大王 (1418 – 1450) 統治時期發明嘅。
世宗大王係朝鮮王朝嘅第四任國王，亦都係其中一個最受尊敬嘅國王。
佢原先將韓文命名為「訓民正音」，意思係「指導人民嘅正確發音」。
對於梵文嘅出現，有好多種唔同講法。其中一種係關於雅利安人帶住自己嘅語言由西方遷徙到印度。
梵語係一種古老嘅語言，可以同歐洲使用嘅拉丁語媲美。
世界上已知最古老嘅書係用梵文寫嘅。喺編寫《奧義書》之後，梵文因爲等級制度嘅原因而慢慢消失。
梵語係一種相當複雜同豐富嘅語言，成爲好多現代印度語言嘅來源，就好似拉丁語係法語同西班牙語等歐洲語言嘅來源一樣。
隨住同法國嘅戰事結束，德國開始準備入侵不列顛島。
德國將呢次攻擊嘅代號命名為「海獅行動」。英軍喺鄧寇克大撤退嗰陣，冇咗大部分重型武器同補給品，所以軍隊非常疲弱。
但係皇家海軍依然比德國海軍 (「Kriegsmarine」) 強大得多，可以摧毀所有穿越英吉利海峽嘅入侵艦隊。
不過，由於海軍上將擔心艦艇會俾德國嘅空襲擊沉，所以好少有皇家海軍艦艇會喺機會比較大嘅入侵路線附近駐紮。
我哋先嚟解釋一下意大利嘅計劃。意大利主要係德國同日本嘅「細佬」。
就算佢哋喺戰爭開始之前啱啱造咗四艘新嘅船艦，佢擁有嘅軍隊同海軍依然比較弱。
意大利嘅主要目標係非洲國家。為咗佔領呢啲國家，佢哋需要有一個部隊出發地，方便部隊穿越地中海，入侵非洲。
所以佢哋需要剷除埃及嘅英軍基地同船隻。除咗呢啲行動之外，意大利嘅戰艦冇打算做其他任何事。
而家講下日本。日本就好似英國咁，係一個島國。
潛艇係為水底航行、同時喺水底長時間逗留而設計嘅船隻。
潛艇係喺第一次世界大戰同第二次世界大戰嗰陣所用嘅。當時佢哋嘅速度相當慢，射程亦非常有限。
戰爭初期，佢哋大多數時間喺海面航行，但係隨住雷達發展而變得更加精確，潛艇被迫喺水底航行，避免俾人發現。
德國潛艇被稱之為U艇。德國人非常擅長潛艇嘅導航同操作。
由於佢哋喺潛艇方面做得非常之好，戰後嘅德國唔獲信任可以擁有咁多艘潛艇。
冇錯！圖坦卡門國王，有時被稱之為「圖特王」或者「少年法老」，係現代最出名嘅古埃及國王之一。
有趣嘅係，佢喺古代冇受到重視，大多數古代國王名單上面，亦都冇佢嘅記錄。
不過，1922 年佢嘅陵墓俾人發現，令佢成為名人。雖然以前有唔少陵墓都俾人盜墓，但係呢座陵墓就幾乎冇受到任何侵擾。
大多數同圖坦卡門一齊陪葬嘅物品都保存完好，包括幾千件由貴金屬同稀有寶石製成嘅手工藝品。
輻條輪嘅發明令到亞述嘅戰車更輕、更快，而且可以更有效咁跑得快過士兵同埋其他戰車。
從佢哋致命嘅十字弓射出嘅箭，可以穿透敵方士兵嘅盔甲。大概喺公元前 1000 年，亞述人引入咗第一批騎兵。
騎兵係指喺馬背上作戰嘅軍隊。因為馬鞍未發明出嚟，所以亞述騎兵就係喺赤裸嘅馬背上面作戰。
我哋認識好多希臘政治家、科學家同藝術家。喺呢種文化裡面，最有名嘅可能係傳說中嘅盲人詩人荷馬，佢創作咗兩部希臘文學傑作：詩歌《伊利亞特》同《奧德賽》。
索福克勒斯同亞里士多芬依然係最享負盛名嘅編劇，佢哋嘅戲劇被認為係世界文學當中最偉大嘅作品之一。
另一位著名嘅希臘人係數學家畢達哥拉斯，最有名嘅係佢有關直角三角形邊關係嘅定理。
究竟有幾多人講印地語，實在有唔同嘅估計。據估計，印地語係介乎全球最多人使用嘅第二至第四種語言。
講母語嘅人數變化取決於係咪將關係非常接近嘅方言統計喺一齊。
估計講印地語嘅人有 3.4 億至 5 億人，高達 8 億人可以聽得明呢種語言。
印地語同烏爾都語喺詞匯方面相似，但係文字方面唔同；喺日常對話之中，兩種語言嘅使用者通常都可以互相理解。
15世紀左右，愛沙尼亞北部受到德國文化嘅影響好大。
一啲德國僧侶爲咗拉近上帝同當地人嘅距離，於是發明咗愛沙尼亞文字語言。
佢取自德語字母，同時加咗一個字符 「Õ/õ」。
隨住時間流逝，好多借用德語嘅生字，都融合埋一齊。呢個係啟蒙運動嘅開始。
傳統上，王位繼承人會喺完成學業之後直接參軍。
不過查理斯就選擇入讀劍橋大學三一學院，修讀人類學同考古學，後來又修讀咗歷史，獲得2:2嘅成績（二等二級學位）。
查理斯係第一個擁有學士學位嘅英國皇室成員。
歐洲土耳其 (巴爾幹半島嘅色雷斯東部或者魯梅利亞) 佔咗呢個國家 3% 嘅領土。
土耳其嘅領土長超過 1,600公里 (1,000 英里)，闊 800 公里 (500 英里) ，大致上係一個長方形。
土耳其嘅面積，包括湖泊，佔地 783,562 平方公里 (300,948平方英里)，其中 755,688 平方公里 (291,773平方英里) 位於亞洲西南部，23,764平方公里 (9,174平方英里) 喺歐洲。
土耳其按面積計，係世界第 37 大嘅國家，佢嘅面積大概係法國本土同英國嘅總和。
土耳其三面環海：西面係愛琴海，北面係黑海，南面係地中海。
盧森堡歷史悠久，不過佢嘅獨立可以追溯到1839年。
今時今日，比利時嘅部分國土曾經屬於盧森堡嘅一部分，但喺 1830 年代比利時革命之後，成為咗比利時嘅一部分。
盧森堡一直想保持中立國角色，不過佢喺第一次世界大戰同第二次世界大戰嗰陣，都曾經俾德國佔領。
盧森堡喺 1957 年成為呢個組織嘅創始國，時至今日呢個組織叫做歐盟。
杜克耶堡係一座位於帕羅地區上部 (龐地村) 嘅廢棄堡壘，兼佛教寺院。
相傳扎卜德龍·恩加旺·南蓋爾喺 1649 年建造咗呢個堡壘，嚟到紀念佢打敗西藏蒙古聯軍。
1951 年，一場大火淨係燒剩杜克耶堡嘅一啲遺跡，比如扎卜德龍·恩加旺·南賈爾嘅畫像。
堡壘喺大火之後得到保育同保護，依然係不丹最引人矚目嘅景點之一。
喺18世紀，柬埔寨發現自己夾喺兩個強大嘅鄰國泰國同越南之間。
泰國人喺 18 世紀多次入侵柬埔寨，並喺 1772 年摧毀金邊。
越南人亦都喺 18 世紀末入侵柬埔寨。
18%嘅委內瑞拉人失業，而大部分有嘢做嘅人都係從事唔正規嘅經濟活動。
三分二嘅委內瑞拉人從事服務行業，近四分一嘅國民喺工廠打工，五分一嘅國民從事耕作。
就算淨係得百分之一嘅人口從事石油行業，但由於委內瑞拉係石油淨出口國，所以石油係呢個國家嘅重要行業。
喺國家獨立初期，新加坡植物園嘅專業知識幫咗呢個島一把，搖身一變成一個熱帶花園城市。
1981 年，一種名為卓錦萬代蘭嘅雜交蘭花品種獲選為呢個國家嘅國花。
每年十月左右，接近一百五十萬隻草食動物為咗雨水，由北部嘅山越過馬拉河去南部嘅平原。
然後喺4月左右落完雨之後，經過西部重返北方，再次穿過馬拉河。
塞倫蓋蒂地區包括坦桑尼亞嘅塞倫蓋蒂國家公園、恩戈羅戈羅保護區同馬斯瓦禁獵區，以及肯雅嘅馬賽馬拉國家保護區。
學習創作互動媒體要有常規同傳統嘅技能，以及喺互動課堂入面掌握嘅工具（分鏡板、音訊同視訊編輯、故事敍述等）。
互動設計需要妳重新評估對媒體製作嘅假設，同埋學會用非線性嘅方式思考。
互動設計要求項目嘅各個部件互相連接，但同時又可以成為一個單獨嘅實體。
變焦鏡頭嘅缺點係，焦距嘅複雜程度同達到一定焦距範圍所需嘅鏡頭數量，都要比定焦鏡頭高得多。
但隨住鏡頭製造商喺鏡頭生產方面達到嘅標準越高，上述提及嘅一點，就唔再成問題。
咁樣就可以令到變焦鏡頭拍到同定焦鏡頭一樣靚嘅畫質。
變焦鏡頭嘅另一個缺點，就係鏡頭嘅最大光圈 (速度) 通常比較低。
咁樣會令到平價變焦鏡頭好難喺冇閃光燈嘅弱光條件之下使用。
喺嘗試將電影轉成 DVD 格式嗰陣，其中最常見嘅問題就係過度掃描。
大多數電視節目製作嘅目的，都係為咗取悅大眾。
所以，你喺電視上睇到嘅所有嘢，都係俾人剪咗邊框、頂部、底部同側面。
咁樣做係為咗確保圖像覆蓋成個螢幕。呢個就系所謂嘅過度掃描。
遺憾嘅係，當你製作 DVD 嗰陣，佢嘅邊框好有可能都會畀人剪咗，如果影片嘅字幕離底部太近，佢哋就唔可以完整咁顯示出嚟。
呢座傳統嘅中世紀城堡長期以嚟一直激發大家嘅想象力，令人聯想到賽馬、宴會同亞瑟王嘅騎士精神。
即使企喺有千年歷史嘅廢墟之中，仍然可以令人回憶起戰爭嘅氣息，仿彿可以聽到石春上面馬蹄嘅咔嗒聲，同埋喺地牢坑傳上嚟嘅恐懼感。
但我哋嘅想象係咪建立喺現實之上嘅呢？當初點解要起城堡呢？佢哋係點樣設計同建造嘅呢？
柯爾比·慕克斯盧城堡係呢個時期嘅典型建築，與其話係一座真正嘅城堡，不如話係一所設防嘅大屋。
佢咁大嘅玻璃窗同咁薄嘅牆，係冇辦法長期抵御持續嘅攻擊。
喺 1480 年代，黑斯廷斯勛爵開始起呢座城堡，當時，呢個國家相對和平，只需要防御一小班遊蕩嘅強盜。
權力平衡係歐洲國家力求維護所有歐洲國家主權嘅一種制度。
呢個概念就係，所有歐洲國家都一定要設法阻止一家獨大，所以各國政府經常變換盟友，從而保持平衡。
西班牙王位繼承戰，標誌住第一次以權力平衡為中心嘅戰爭。
當中標誌住一個重大嘅轉變，因為歐洲大國唔再將宗教戰爭當成借口。正因如此，三十年戰爭被稱為最後一場宗教戰爭。
公元前 356 年 7 月 21 號，以弗所嘅阿提密斯神殿俾黑若斯達特斯縱火燒毁。
據聞，佢嘅動機係不惜一切代價博取名聲。以弗所人相當憤怒，宣稱永遠都唔會記錄黑若斯達特斯呢個名。
好彩希臘歷史學家斯特拉波記低佢嘅名，所以我哋今日先至可以知道呢個人。呢座神殿喺亞歷山大大帝出生嘅同一晚被破壞。
身為國王嘅亞歷山大提出要出錢重建神殿，但佢嘅提議被否決。後嚟，亞歷山大駕崩之後，呢座神殿喺公元前 323 年重建。
確保你隻手盡可能放鬆啲，同時仲要正確噉敲擊所有音符 - 同埋盡量唔好用手指做太多無謂嘅動作。
咁樣就可以將你嘅疲勞程度盡量減輕。記住，冇必要好似彈鋼琴咁， 咁用力敲擊琴鍵嚟增加音量。
要增加手風琴嘅音量，你可以喺風箱施加更大嘅壓力或提高速度。
神秘主義係追求終極真相、神性、屬靈真理或者係同上帝交流，同時尋求身份認同或者自我意識形態。
信徒尋求對神聖現實/神靈嘅直接體驗、直覺或者洞察力。
追隨者追求某啲生活方式或實踐，目的係培養呢啲體驗。
神秘主義可以同其他形式嘅宗教信仰、崇拜區分開嚟，皆因佢強調對獨特意識狀態嘅直接個人體驗，特別係啲有住平和、有洞察力、幸福感、甚至係擁有欣喜若狂特質嘅人。
錫克教係嚟自印度次大陸嘅一種宗教。15世紀起源於旁遮普地區，從印度教傳統中嘅教派分裂而嚟。
雖然錫克教徒承認錫克教有印度教根源同傳統，但係認為佢哋嘅信仰係一種獨立於印度教嘅宗教。
錫克教徒將佢哋嘅宗教叫做 Gurmat，即係旁遮普語裡面「古魯之路」嘅意思。 古魯係所有印度宗教嘅一個基本層面，但喺錫克教裡面，佢嘅重要性已構成咗錫克教信仰嘅核心。
呢個宗教由古鲁那納克（1469 至 1539）喺 15 世紀創立。跟住仲有九位古魯繼承。
不過，1956 年 6 月，波蘭工人抗議糧食短缺同減薪嘅騷亂，已經演變成對共產主義嘅普遍抗議，而赫魯曉夫嘅承諾亦受到咗考驗。
雖然最終赫魯曉夫仲有派出坦克嚟恢復秩序，但係佢對一啲經濟方面嘅要求已經作出讓步，同時同意任命受歡迎嘅瓦迪斯瓦夫・哥穆爾卡做新任總理。
印度河谷文明係位於印度次大陸西北部嘅一個青銅器時代文明，包含現代巴基斯坦嘅大部分地區，以及印度西北部同阿富汗東北部嘅部份地區。
呢個名字嘅由來，係因為呢個文明喺印度河流域蓬勃發展起嚟。
雖然有啲學者推測，既然呢個文明都存在喺而家乾涸咗嘅薩拉斯瓦蒂河流域，但係應該貼切咁將佢稱為印度河薩拉斯瓦蒂文明，而有啲學者以哈拉帕之名，稱佢之為哈拉帕文明 — 哈拉帕係 1920 年代發掘嘅第一個哈拉帕文明遺址。
羅馬帝國嘅軍國主義性質，有助醫學進步嘅發展。
奧古斯都大帝開始招募醫生，甚至組建咗第一支羅馬醫療隊，喺打仗結束之後使用。
外科醫生瞭解各種鎮靜劑，包括罌粟籽提取物中嘅嗎啡，同埋天仙子種子中嘅東莨菪鹼。
佢哋精通截肢，挽救壞疽病人，而且用止血帶同埋動脈止血鉗嚟阻止血液流動。
幾個世紀以嚟，羅馬帝國喺醫學領域獲得巨大成就，並形成咗我哋今時今日所知嘅好多知識。
淨宗摺紙係一種摺紙流派，限定一次只係摺一摺，唔可以用翻摺法咁複雜嘅摺法，而且每次摺疊嘅位置都簡單明瞭。
呢種流派係由約翰·史密斯喺 1970 年代開創嘅，目的係幫助冇咩經驗或者運動技能有限嘅人。
小朋友喺細細個就形成咗對種族同種族定型觀念嘅認識，呢啲種族定型觀念會影響行為。
例如，當小朋友知道自己嘅少數族群有好多都喺學校表現欠佳嘅刻板印象後，佢哋喺學校嘅表現亦都會傾向較差。
MySpace係美國第三大最受歡迎嘅網站，現時擁有5400萬用戶。
呢啲網站備受關注，尤其係喺教育範疇。
呢啲網站有好多正面意義，包括可以輕鬆設定一個包含網誌、影片、相片同其他功能嘅課堂頁面。
只需提供一個網址，就可以輕鬆訪問呢個頁面，對於唔擅長用鍵盤同串字有困難嘅學生嚟講，更容易記住同打字。
佢可以自訂，令到閱讀更簡單，亦都可以根據需要增減顏色。
注意力缺陷障礙「係一種神經系統症候群，典型嘅三種確診症狀包括容易衝動、分心、多動或精力過盛」。
呢種唔係學習無能，而係一種學習障礙；佢「影響住3%到5%嘅細孥，可能有200萬美國細孥咁多」。
患有ADHD嘅細孥好難集中注意力喺做功課之類嘅事情，但係佢哋可以專注做自己鐘意做嘅事，好似打機、睇自己最鐘意嘅動畫片或者寫冇標點符號嘅句子。
呢啲細孥往往會惹好多麻煩，皆因佢哋「搞危險行為、打交、冇大冇細」嚟到刺激佢哋嘅大腦，因為佢哋嘅大腦冇辦法通過正常方法嚟刺激。
ADD會影響同其他同齡人嘅關係，因為其他細孥冇辦法理解佢哋點解會噉做，點解會噉串噉做，抑或佢哋嘅成熟度唔同。
隨住獲得知識同學習嘅能力透過上文提到嘅方式發生變化，獲得知識嘅效率亦都發生變化。
獲取資訊嘅方法唔再一樣。壓力唔存在喺個人記憶之中，反而回憶文字嘅能力變得更加重要。
從本質上講，文藝復興係學習同傳播知識嘅方法方面發生咗重大變化。
同其他靈長類動物唔同，原始人唔再用雙手移動、負重或穿梭樹叢。
黑猩猩嘅手腳喺大小同長度上都好相似，反映咗手喺拳步行路過程中喺用嚟承受重量嘅。
人類嘅手比腳短，而且指骨更加直。
2、300萬年前嘅手骨化石揭示咗手部從運動向操作專業化方向轉變。
有啲人認為，多次經歷人為誘導發清醒夢通常會令人非常攰。
出現呢種現象嘅主要原因係發清醒夢延長REM狀態之間嘅時間長度。
隨住每晚嘅REM次數減少，你實際睡眠同埋身體復原嘅時間變少，減少到一定程度就會出現問題。
噉就好似你每隔二三十分鐘醒一次嚟睇一次電視噉令人攰到死。
呢種效果取決於你嘅大腦每晚發清醒夢嘅頻率。
喺北非嘅意大利人幾乎從一開始就唔太順利。 1940 年 6 月 10 號，意大利宣戰後一個星期內，英國第11輕騎兵隊就已經佔領咗利比亞嘅卡普佐堡。
喺巴爾迪亞東部嘅一次伏擊中，英軍俘虜咗意大利第十軍總工程師拉圖奇將軍。
6 月 28 號，明顯係墨索里尼繼承人嘅利比亞總督伊塔洛巴爾博元帥，喺登陸托布魯克嘅時候畀友軍嘅炮火炸死。
現代劍擊運動有好多級別，從學生喺大學學習嘅級別到職業比賽同奧運會競技級別都有。
呢項運動主要以對決嘅形式進行，一名劍手同另一名劍手對賽。
高爾夫球係一種球手用球桿將球打入洞嘅比賽。
標準回合有十八個洞，球手一般會喺球場嘅第一洞開始，打到第十八個洞結束。
球手以最少杆數或者最少揮杆數完成比賽為之贏。
比賽喺草地上進行，洞周圍嘅草地會剪短，稱之為果嶺。
最常見嘅旅遊方式或者就係大多數人所聯想到嘅旅行：即係休閒旅遊。
呢段時間，啲人會去某個有別於佢哋日常生活嘅地方放鬆玩樂。
海灘、主題樂園同露營地通常係休閒遊客最經常出遊嘅地方。
如果某個人參觀某個特別地方嘅目的係為咗了解當地嘅歷史同文化，噉呢種旅遊就稱之為文化旅遊。
遊客可以參觀某個國家嘅唔同地標，或者單純選擇重點遊覽一個地區。
殖民者見到呢啲行動，都要求增援。
增援前線嘅部隊包括，約翰·斯塔克上校同詹姆斯·里德上校（兩人後嚟都晉升將軍）麾下由200人組成嘅新罕布什爾州第1同第3軍團。
斯塔克嘅士兵沿住殖民者陣地以北嘅欄杆佔領陣地。
當退潮沿住半島東北部嘅神秘河打開一個缺口嘅時候，佢哋好快咁用一面矮石牆將圍欄向北延伸，終點係一個小沙灘嘅水邊。
格里德利或斯塔克喺圍欄前面大約100英呎（30米）嘅地方放咗一個木樁，並下令喺正規軍經過之前唔可以開火。
美國嘅計劃係從三個唔同嘅方向發動協同攻擊。
為咗封鎖任何增援部隊，約翰·卡德瓦爾德將軍對喺波登鎮嘅英國駐軍聲東擊西。
詹姆斯·尤因將軍帶領700個民兵喺特倫頓碼頭過河，佔領阿松平克溪上面條橋，阻止任何敵軍逃脫。
為咗喺黎明前發動進攻，2400人嘅主攻部隊將喺特倫頓以北9英哩嘅地方過河，然後分成兩組，一組聽命於格林，另一組聽命於沙利文。
從四分一英哩跑轉為半英哩跑嘅時候，速度變得冇咁重要，耐力就絕對好有必要。
能夠喺兩分鐘之內衝線嘅一流半英哩跑手，一定會維持相當嘅速度，但同時要不惜一切代價培養耐力。
冬季嘅一啲越野跑，結合健身室嘅上半身訓練，就係為跑步季節做嘅最好準備。
單憑維持均衡嘅營養並唔會做出卓越嘅表現，但會明顯影響年輕運動員嘅整體健康。
保持健康嘅能量平衡，養成有效嘅補水習慣，了解補充訓練嘅各個方面，可以幫運動員提升表現，令佢哋更享受運動過程。
中長跑係一項相對低成本嘅運動；不過，好多人對於參與所需嘅幾件設備，依然有唔少誤解。
產品可以按需要購買，但大多數產品對表現嘅影響好細或者根本冇實際影響。
運動員可能會覺得，就算某種產品冇真正嘅好處，佢哋都係鍾意呢種產品。
原子可以被視為所有物質嘅基本結構單元之一。
根據簡化嘅玻爾模型，佢係一個非常複雜嘅實體，原子係由一個由電子環繞軌道運行嘅中心原子核組成，有啲似環繞太陽運行嘅行星，參見圖1.1。
原子核由兩個粒子──中子同質子組成。
質子帶正電荷，而中子唔帶電荷。電子帶負電荷。
檢查傷者前，你一定要先審視現場環境嚟確保自身安全。
當你行近傷者嘅時候，就要注意佢嘅位置同任何無意識嘅危險警號。
如果你喺嘗試救人時受咗傷，妳可能只會搞黃呢件事。
研究發現，抑鬱、恐懼、災難化介導咗腰痛病人病痛同殘疾之間嘅關係。
只有喺每個禮拜定期安排幾次有系統嘅體能活動先會影響到災難化嘅想法，而唔係抑鬱同恐懼。
嗰啲參加定期活動嘅人喺對病痛嘅負面感知方面需要多啲支持，先可以分辨到慢性病痛、不適感同正常身體運動嘅差別。
視覺亦即係睇嘢嘅能力，取決於視覺系統嘅感覺器官或者眼睛。
眼睛有好多唔同嘅結構，複雜性取決於生物嘅需求。
唔同嘅結構具有唔同嘅功能，對唔同嘅波長敏感，而且具有唔同嘅敏銳度，佢哋仲需要唔同嘅處理過程嚟到理解輸入嘅影像，同埋需要唔同嘅數量嚟到優化工作表現。
種群係一定地理區域內特定物種嘅生物集合。
當一個種群當中嘅所有個體喺某一特定嘅表型性狀上完全相同嘅時候，佢哋被稱之為單態。
當個體表現出某一特定性狀嘅多個變體嘅時候，佢哋屬於多態。
行軍蟻群亦都會喺唔同嘅階段行軍、築巢。
喺遷徙期，行軍蟻喺夜間行軍，日頭停低紮營。
當可利用嘅食物減少嘅時候，蟻群就會開始遷徙期。喺呢個階段，蟻群每日都會更換臨時巢穴。
每一次遷徙嘅橫沖直撞或行軍都持續大約17日。
乜嘢係細胞？cell一詞嚟自拉丁語「cella」，意思係「細房間」，佢最早係由一位觀察軟木結構嘅顯微鏡學家提出嘅。
細胞係一切生物嘅基本單位，所有嘅生物體都係由一個或多個細胞組成嘅。
事實上，細胞係研究生命嘅基礎以及關鍵，所以佢哋通常被稱之為「生命嘅基石」。
神經系統通過全身發送神經脈衝嚟維持內穩態，保持血液流動唔受干擾。
呢啲神經脈衝可以喺全身好快咁發送，有助於保護身體免受任何潛在威脅嘅傷害。
相比起其他風暴，龍捲風侵襲嘅區域好細，但佢哋可以摧毀沿途嘅一切。
龍捲風將樹木連根拔起，扯甩建築物上面嘅木板，將啲車拋上天。最猛烈嘅2%嘅龍捲風持續時間超過三個鐘。
呢啲巨型風暴嘅時速高達480公里/小時（133米/秒；300英哩/小時）。
幾千年嚟，人類一直喺度製造同使用放大鏡。
但第一個真正嘅望遠鏡係16世紀末喺歐洲制造嘅。
呢啲望遠鏡用兩個透鏡組合埋一齊，令到遠嘢睇起嚟又近又大。
貪婪同自私總係離唔開我哋，合作嘅本質係，當大多數人透過合作一齊受惠，自私嘅行為總會令某個人獲得更多短期利益。
希望大多數人會意識到，互相合作先至係長遠嘅好辦法。
好多人夢想有一日人類可以去其他星球旅行，探索其他世界，有人想知道嗰度有乜——有人相信外星人或其他生命可能生活喺另一個星球上。
但係，如果呢種情況真係發生咗，可能喺好長一段時間內都唔會發生。恆星咁分散，「隔籬鄰舍」之間就有幾萬億英哩咁遠。
或者有一日，妳嘅孫塞會企喺一個陌生嘅外星世界上面，思考住佢哋古老嘅祖先係邊個？
動物係由好多細胞組成嘅。佢哋食嘢並喺體內消化。大多數動物都識郁。
只有動物先至有大腦（但並唔係所有動物都有；譬如水母就冇大腦）。
地球上遍佈動物。佢哋喺地下挖窿，喺海中遨遊，喺天空翱翔。
細胞係生物體當中最細嘅結構功能單元。
細胞(cell)呢個詞嚟自拉丁語cella，意思係小房間。
如果你喺顯微鏡底下觀察生物，就會發現佢哋係由小方塊或小球體組成嘅。
英格蘭生物學家羅拔·虎克用顯微鏡喺軟木塞上睇到小方塊。
佢哋睇起嚟似一間間房。佢係第一個觀察到死亡細胞嘅人。
元素同化合物可以從一種狀態轉變成另一種狀態，而唔會改變。
氮氣雖然係氣體，但係性質同液氮一樣。液態密度更加大，但分子係一樣嘅。
水係另一個例子，由兩個氫原子同一個氧原子組成，屬於化合物。
無論係氣體、液體定係固體，分子結構都一樣。
雖然佢嘅物理狀態可能會改變，但化學狀態保持不變。
時間一直喺我哋身邊，影響我哋所做嘅一切，但好難理解。
幾千年嚟，宗教學者、哲學學者同科學家一直喺度研究時間。
我哋所經歷嘅時間係一系列貫穿未來、現在到過去嘅事件。
時間亦都係我哋比較事件持續時間（長度）嘅方式。
你可以通過觀察週期性事件嘅重復過程嚟標記時間嘅流逝。週期性事件係指一次又一次有規律噉發生嘅事情。
今時今日嘅電腦用嚟處理圖片同影片。
電腦可以製作複雜嘅動畫，而呢類動畫喺電視同電影入面越嚟越常見。
音樂通常係用復雜嘅電腦嚟錄製處理同混音。
喺19世紀同20世紀嘅好長一段時間裡面，大家都認為紐西蘭嘅第一批居民係毛利人，佢哋狩獵名為「恐鳥」嘅巨型鳥類。
呢個理論後嚟確立咗一種觀點，認為毛利人乘坐一支大艦隊從波利尼西亞移民過嚟，並從莫里奧里人手上搶走紐西蘭，建立咗一個農業社會。
不過，新嘅證據表明，莫里奧里人係一班從紐西蘭移民到查塔姆群島嘅主島毛利人，佢哋發展咗自己獨特嘅和平文化。
查塔姆群島上面仲有另外一個部落，佢哋係從紐西蘭遷過嚟嘅毛利人。
佢哋自稱為莫里奧里人，喺嗰度發生咗幾次小型衝突，卒之，莫里奧里人被剿滅。
大家都參與咗幾十年，幫我哋欣賞自己嘅優勢同激情，同時又坦率噉評估困難甚至失敗。
喺聆聽大家分享自己嘅個人、家庭同機構故事嘅同時，我哋對過去以及一啲對機構文化有好或者有壞影響嘅人物性格獲得咗寶貴嘅見解。
雖然了解一個人嘅歷史並唔係了解文化，但佢至少的確幫大家了解自己喺機構歷史之中嘅地位。
喺評估成功同意識到失敗嘅同時，個人同所有參與者都會更深入噉發現機構嘅價值觀、使命同動力。
喺呢種情況之下，回顧以前嘅創業行為同因此獲得嘅成功嘅實例，有助於大家對當地教會嘅新變化同新方向持開放態度。
噉樣嘅成功故事減輕咗大家對變革嘅恐懼，同時亦都產生咗對未來變革嘅積極意願。
聚斂性思考模式係將唔同嘅諗法或者範疇結合起嚟，去搵解決方案嘅解難技巧。
呢種思維模式嘅重點係速度、邏輯同準確性，仲有識別事實、重新應用現有技術同埋蒐集資訊。
呢種思維模式最重要嘅因素係：只有一個正確答案。你只會諗到兩個答案，即係啱或者錯。
呢種思維同某啲科學或者標準程序有關。
有呢種思維嘅人擁有邏輯思維，能夠記住模式，解決問題同埋進行科學測試。
到目前為止，人類係最有能力睇穿其他人諗法嘅物種。
噉表示我哋可以成功噉預測其他人嘅感知、意圖、信仰、認知或者慾望。
喺呢啲能力裡面，理解他人嘅意圖至為重要。佢令到我哋可以解決肢體動作可能存在嘅歧義。
譬如，如果你睇到有人打爛車窗，你可能會假設佢想偷人哋部車。
如果佢唔見咗車匙而想嘗試打爛車窗，噉就需要對佢作出唔同嘅判斷。
磁力共振係基於一種叫做核磁共振（NMR）嘅物理現象，呢個現象喺20世紀30年代由費利克斯·布洛赫（喺史丹福大學做嘢）同愛德華·珀塞爾（嚟自哈佛大學）發現。
喺呢種共振當中，磁場同無線電波令到原子發出微弱嘅無線電信號。
1970年，醫生兼研究科學家雷蒙德·達馬迪安發現將磁力共振成像作為醫學診斷工具嘅基礎。
四年後獲頒一項專利，呢個係世界上喺磁力共振領域頒發嘅第一項專利。
1977年，達馬迪安醫生造好咗第一部「全身」磁力共振掃描儀，佢稱之為「Indomitable」。
非同步通訊提供反思同回應他人嘅時間。
噉樣令學生能夠按照自己嘅節奏學習，並控制教學資訊嘅節奏。
除此之外，時間限制減少，有可能實行彈性工作時間。（布雷默，1998年）
使用互聯網同萬維網能夠令到學員隨時獲取資訊。
學生亦都可以喺全日任何時候向導師提交問題，並且可以預期得到幾快嘅回應，而唔係等到下次面授課堂。
後現代主義學習方式提供絕對自由。好嘅學習途徑唔只一種。
事實上，冇一件好事值得學習。學員與所展現知識嘅互動體驗就係學習嘅過程。
我哋目前喺所有DIY、資訊呈現、以學習為本嘅電視節目方面嘅經驗就講明咗呢一點。
我哋當中好多人發現，自己喺度睇一個電視節目，個節目講畀我哋知呢一個係我哋永遠都唔會參與或者應用到呢啲知識嘅過程或者體驗。
我哋永遠都唔會對部車大修，唔會喺後院起噴泉，亦唔會去秘魯遺跡考古，更唔會改造左鄰右里嘅屋。
有賴連接歐洲嘅海底光纖電纜同寬頻衛星，格陵蘭島嘅網絡連接良好，93%嘅人都可以上網。
你嘅酒店或者房東（如果住喺賓館或者私人住宅）可能會有wifi或者連接互聯網嘅酒電腦，所有定居點都有網吧，有啲地方就有公共wifi。
正如上面所提到嘅，雖然喺美國依然可以接受「愛斯基摩人」呢個詞，但好多非美國裔北極居民認為呢個係貶義詞，特別係喺加拿大。
雖然你可能會聽到格陵蘭原住民使用呢個詞，但係外國人應該避免使用。
格陵蘭島嘅土著居民喺加拿大叫自己做因紐特人，喺格陵蘭叫自己做Kalalleq（複數Kalallit，意思係格陵蘭人）。
喺格陵蘭，幾乎唔存在犯罪同敵視外國人。即使喺城鎮裡面，亦都冇所謂嘅「危險區域」。
寒冷嘅天氣或者係嗰啲毫無準備嘅人將會面臨嘅唯一真正危險。
如果你喺寒冷嘅季節到訪格陵蘭（考慮到你越向北行，天氣就越凍），最緊要帶夠保暖嘅衫。
夏季漫長嘅白晝，會引起睡眠不足同相關嘅健康問題。
喺夏天，仲要留意北歐蚊。雖然佢哋唔會傳播任何疾病，但係佢哋會煩死人。
雖然三藩市嘅經濟同佢係一個世界級旅遊勝地有關，但當地嘅經濟係多元化嘅。
最大嘅就業部門係專業服務、政府、金融、貿易同旅遊業。
佢喺音樂、電影、文學同流行文化中嘅寫照令到呢座城市同佢嘅地標聞名於世。
三藩市開發咗一個大型旅遊基建設施，擁有眾多酒店、餐廳同一流嘅會議設施。
三藩市亦係全國食其他亞洲美食（韓國菜、泰國菜、印度菜、日本菜）嘅絕佳地方。
去迪士尼樂園旅行對好多美國家庭嚟講係一次重大嘅朝聖之旅。
「典型」嘅遊覽方式包括飛去奧蘭多國際機場，搭車去迪士尼酒店，喺唔離開迪士尼酒店嘅情況下度過大約一個禮拜，然後返屋企。
雖然大家嘅遊玩方法唔同，但呢個係大多數人講緊「要去迪士尼世界」嗰時所表達嘅意思。
好多透過eBay或Craigslist等拍賣網站喺網上出售嘅門票都係使用過部分日子嘅多日跨園通行門票。
雖然噉樣做法非常普遍，但係迪士尼禁止噉做：門票唔可以轉讓。
任何人喺大峽谷邊緣下露營都需要攞野外許可證。
為咗保護峽谷，許可證係有限嘅，喺露營月份四個月當月嘅第1日可供預訂。
所以，5月任何一日開始嘅野外許可證將會喺1月1號發放。
最受歡迎嘅地區，譬如幽靈牧場附近嘅光明天使露營地，通常喺第一日開放預訂時就收到大量嘅預訂請求。
預留畀臨時預約申請嘅許可證數量有限，先到先得。
揸車進入南非係一種欣賞呢個地區美景嘅絕佳方式，同時又係前往一般旅遊路線以外嘅地方嘅絕佳方式。
雖然喺仔細規劃之下，用普通車都可以做到，但係強烈建議用四驅車，好多地方只能夠用高軸距四驅車先可以到達。
喺規劃時謹記，雖然南非穩定，但並非所有鄰國都係咁穩定嘅。
簽證要求同簽證費因國家而異，並受到你嘅原籍國影響。
每個國家都有獨特嘅法律要求車內一定要攜帶邊啲應急物品。
維多利亞瀑布係津巴布韋西部嘅一座城鎮，同贊比亞利文斯頓接壤，靠近博茨瓦納。
呢個城鎮緊鄰瀑布主要景點，正正係呢個受歡迎嘅旅遊景點吸引咗大量探險者同觀光遊客，令佢哋願意逗留更長時間。
喺雨季（11月至3月），水量會增多，瀑布睇起嚟亦都會更壯觀。
如果過橋或者沿住瀑布附近嘅小徑行，一定會淋濕。
另一方面，正正因為水量太高，你實際睇到嘅瀑布景象都會畀大量嘅水遮住！
圖坦卡門陵墓（KV62）。KV62可能係帝王谷中最出名嘅陵墓，1922年霍華德·卡特喺呢度發現咗呢位年輕國王近乎完好無損嘅皇家陵墓。
不過，同大部分其他皇家陵墓相比，圖坦卡門嘅陵墓唔太值得參觀，規模太細，裝飾又有限。
木乃伊嘗試出棺時造成損傷，所有想睇木乃伊受損嘅證據嘅人士都會好失望，皆因只可以睇到頭部同膊頭。
呢座陵墓嘅大量陪葬品早已經不復存在，已經轉移到開羅嘅埃及博物館。
建議時間有限嘅遊客去其他地方參觀。
格羅姆寺位於暹粒西南12公里。呢座山頂寺廟建於9世紀末，耶輸跋摩國王統治時期。
寺廟嘅陰森氣氛同洞里薩湖嘅景色令到爬山都值回票價。
參觀呢個景點可以順便搭船遊湖。
入廟需要吳哥通行證，所以去洞里薩嗰陣記得帶埋護照。
耶路撒冷係以色列嘅首都同最大城市，但大多數其他國家同聯合國唔承認呢度係以色列首都。
呢座坐落唙朱迪亞山上嘅古城有跨越幾千年嘅迷人歷史。
呢座城市是三大一神教——猶太教、基督教同伊斯蘭教——嘅聖地，而且係精神、宗教、文化中心。
由於呢座城市嘅宗教意義，特別係老城地區嘅好多景點，耶路撒冷係以色列主要旅遊目的地之一。
耶路撒冷有好多歷史、考古同文化遺址，仲有充滿活力、人山人海嘅購物中心、咖啡店同餐廳。
厄瓜多爾要求古巴公民收到邀請函之後先可以通過國際機場或邊境入境點入境厄瓜多爾。
呢封函件一定要得到厄瓜多爾外交部法律認可，並符合某啲要求。
呢啲要求係為咗規定兩國之間移民流動有序進行。
持有美國綠卡嘅古巴公民應前往厄瓜多爾領事館嚟獲得呢項要求嘅豁免。
你嘅護照必須喺旅遊日期後至少6個月有效，亦需要一張往返/續程機票嚟證明你嘅逗留時間。
報團人數越多，旅費越抵，所以如果你一個人或者淨係同一個朋友一齊，試下結識其他人，組成一個四人到六人嘅旅行團，噉樣人均價格更加抵。
不過，你真係唔應該擔心呢方面，皆因啲遊客經常畀人車住周圍去塞滿車先走。
咁樣實際上更似係一種詐騙方式，等佢哋以為必須畀更多嘅錢。
馬丘比丘北端嘅雲端之處係呢座陡峭嘅山峰，經常係有關呢座遺跡嘅好多靚相嘅背景。
從下面睇有啲嚇人，而且路又斜又難爬，不過大多數身體健康嘅人應該可以喺大概45分鐘內爬完。
大部分路段沿路都鋪設咗石級。喺比較斜嘅路段，鋼絲索可作當做支撐嘅扶手。
亦即係話，要做好上氣唔接下氣嘅準備，喺更斜嘅地方要小心，尤其係濕滑路段，因為行得快可能會變得好危險。
喺山頂附近有一個必須穿過去嘅小山窿，又矮又窄。
參觀加拉帕戈斯嘅景點同野生動物最好係坐船，就好似查爾斯·達爾文喺1835年所做嘅一樣。
60幾艘遊船定期來回加拉帕戈斯水域，可以載8至100人不等。
大多數人都提前訂好咗位（因為旺季嘅時候船通常都客滿）。
請確保幫你預訂嘅代理係熟悉各種船隻嘅加拉帕戈斯專家。
噉樣可以確保你嘅特殊興趣或者限制同最適合佢哋嘅船隻相配。
喺16世紀西班牙人嚟到之前，智利北部畀印加帝國統治，而土著阿勞砍人（馬普切人）就居住喺智利中部同南部。
馬普切人亦都係最後一個獨立嘅美洲土著族群之一，直到智利獨立之後，佢哋先至完全融入西班牙語國家嘅統治。
雖然智利喺1810年宣佈獨立（拿破侖戰爭期間西班牙喺幾年之內都冇一個正常運作嘅中央政府），但直到1818年先取得對西班牙嘅決定性勝利。
多明尼加共和國（西班牙語：República Dominica a）係一個加勒比國家，位於伊斯帕尼奧拉島嘅東半部，同海地接壤。
除咗白色沙灘同山地景觀，呢個國家仲係美洲最古老嘅歐洲城市所在地，而家係聖多明各嘅一部分。
泰諾人同加勒比人最先居住喺呢個島上。加勒比人講阿拉瓦克文，大概喺公元前10000年嚟到呢度。
喺歐洲探險家嚟到之後嘅短短幾年內，泰諾人嘅人口因為西班牙嘅征服而大幅減少。
根據巴托洛梅·德斯拉卡薩斯修道士 (《西印度群島條約》) 所講，喺1492年至1498年間，西班牙征服者殺死咗大約100000個泰諾人。
聯合花園。呢個地方係17世紀一個修道院嘅中庭，而聖地亞哥神廟就係唯一僅存嘅建築。
佢而家已經成為中央廣場，無論日夜，呢度總係會進行好多活動。
花園周圍有好多餐廳，下晝同夜晚經常會喺中央涼亭舉辦免費音樂會。
Callejon del Beso（接吻小巷）。兩個陽台只係隔著69厘米，係一個舊時愛情傳說嘅地方。
只需幾個仙仔，一啲細孥就會同你講故事。
寶雲島係一個好受歡迎嘅一日遊或者週末短途遊打卡地，有皮划艇、遠足、商店同餐廳等。
呢個地道嘅社區位於溫哥華郊外附近嘅豪灣，從溫哥華市中心嘅格蘭佛島出發，搭定時出發嘅水上的士好容易去到。
對於嗰啲鍾意戶外活動嘅人嚟講，梗係要沿住海天走廊行山啦。
威斯勒（距離溫哥華個半鐘車程）物價昂貴，但因為2010年冬奧會而出名。
喺冬天可以享受北美最好嘅滑雪體驗，喺夏天可以試下真正嘅山地單車。
一定要提前預訂許可證。你必須持有喺塞雷納過夜嘅許可證。
塞雷納係唯一一個除咗露營之外仲提供宿舍住宿同熱餐嘅護林站。拉萊昂納、聖佩德羅同帕托斯淨係提供露營服務，唔提供餐飲服務。
可以直接從希門尼斯港嘅護林站獲得公園許可證，但佢哋唔收信用卡。
公園管理局（MINAE）唔會喺預計抵達日期前超過一個月簽發公園許可證。
Cafenet El Sol提供預訂服務，收費 30 美元，或者提供一日通行證，收費 10 美元；詳情可以參見佢哋嘅科爾科瓦多網頁。
庫克群島係一個同紐西蘭自由聯合嘅島國，位於南太平洋中部嘅波利尼西亞。
群島由15個島嶼組成，散落喺220萬平方公里嘅海洋上面。
由於同夏威夷嘅時區一樣，呢啲島嶼有時被認為係「南方夏威夷」。
雖然呢度比較細，但係令一啲年紀大嘅遊客諗起夏威夷喺成為一個州之前冇大型旅遊酒店同其他開發項目嘅情景。
雖然庫克群島冇任何城市，但係由15個唔同嘅島嶼組成。主要嘅島嶼有拉羅湯加同艾圖塔基。
喺今時今日嘅發達國家，提供豪華大床同早餐已經昇華成為一種藝術形式。
喺高端市場，民宿好明顯主要喺兩個方面展開競爭：床上用品同早餐。
所以，喺呢類最精緻嘅場所，大家好容易搵到最豪華嘅床鋪，可能係手工製作嘅被或者古董床。
早餐可能包括當地嘅時令美食或者由主人烹調嘅特色菜。
場景可能係一座歷史悠久嘅舊建築，配有古董傢俬、修剪整齊嘅草地同泳池。
坐上自己嘅車，出發去長途自駕遊，箇中嘅簡單體驗有內在嘅吸引力。
唔似得大型車，你可能已經揸慣你架車，知道佢嘅局限性。
喺私人物業或任何規模嘅城鎮搭帳篷都好容易引起不必要嘅關注。
簡單嚟講，揸車係自駕遊嘅一種好方式，但佢本身好少係一種「露營」方式。
如果你有一架座椅可以攤平嘅大型迷你貨van、SUV、轎車或者旅行車，就可以去汽車露營。
有啲酒店嘅歷史可以追溯到蒸汽鐵路同遠洋客輪黃金時代；即係19世紀或20世紀初第二次世界大戰之前。
呢啲酒店係當時嘅有錢人同名人下榻嘅地方，經常有精緻嘅餐飲同夜生活。
懷舊傢俬、冇最新嘅設施同埋某種優雅嘅古典味道亦都係佢哋特色嘅一部分。
雖然佢哋通常屬於私人擁有，但有時都會招待來訪嘅國家元首同其他政要。
如果一個旅客有一大堆錢，可能會考慮環球飛行，會喺當中好多嘅酒店住宿。
好客嘅交流網絡係將旅客同佢哋要去嘅城市嘅本地人連繫起嚟嘅組織。
加入噉樣一個網絡通常只需要喺網上填寫一份表格；不過某啲網絡會提供或需要額外嘅驗證。
然後會以紙本或者網上形式提供一份可提供服務嘅主人名單，有時仲會提供其他旅客嘅推薦同評論。
2004年1月，電腦程式員凱西·芬頓搵到一班飛往冰島嘅平價航班，但冇地方住，於是成立咗Couchsurfing。
佢發電郵畀當地大學嘅學生，收到咗大量免費住宿嘅邀請。
旅館主要面向年輕人——一般客人20幾歲——但你亦都可以經常喺嗰度搵到年紀大嘅旅客。
帶住小朋友嘅家庭好少見，但一啲旅館確實允許佢哋入住私人房間。
中國北京即將成為2022年冬奧會嘅主辦城市，呢度將會成為第一個同時舉辦夏季奧運會同冬季奧運會嘅城市。
北京將會舉辦開幕式、閉幕式同室內冰上項目。
其他滑雪項目將會喺張家口太子城滑雪場舉行，距離北京大約220公里（140英哩）。
大多數寺廟都有一年一度嘅節日，由11月下旬開始到5月中旬結束，視乎每個寺廟嘅年曆而有唔同。
大多數寺廟嘅節日都係慶祝寺廟嘅週年紀念日、主神嘅生日或者同寺廟有關嘅其他重大事件嘅一部分。
喀拉拉邦嘅廟會非常有趣，有扮得靚靚嘅大象定期巡遊、寺廟樂團以及其他慶祝活動。
世界博覽會（通常叫萬國博覽會，或簡稱世博會）係一個大型嘅國際藝術科學節。
參展國家喺國家館舉辦藝術教育展覽，展示世界議題或本國文化、歷史。
世界園藝博覽會係專門展示花卉展覽、植物園以及其他與植物有關展覽嘅活動。
雖然理論上可以每年舉行一次（只要喺唔同嘅國家），但實際上唔得。
呢啲活動喺邊度都要通常持續三到六個月，舉辦地點面積唔少於50公頃。
多年嚟我哋用過好多唔同格式嘅菲林。標準35毫米菲林（36x24毫米負片）係最常見嘅。
如果用完，菲林通常相當容易補貨，並且解像度大致相當於而家嘅單反。
有啲中片幅菲林相機使用6x6厘米嘅格式，準確啲講係56x56毫米負片。
噉樣嘅解像度幾乎係35毫米負片嘅4倍（3136平方毫米對864平方毫米）。
捕捉野生動物係對攝影師最大嘅挑戰，當中唔少得運氣、耐性、經驗同良好嘅設備。
野生動物攝影通常睇落簡單，但就好似一般嘅攝影一樣，一張相勝過千言萬語。
野生動物攝影通常需要一個長焦鏡頭，不過好似一群雀鳥或一隻微細生物之類就需要其他鏡頭。
好多奇異動物好難搵到，公園有時亦都出於商業目的訂立拍攝守則。
野生動物可能會怕羞或者有攻擊性。環境可能會好凍、好熱，或者其他惡劣情況都有。
世界上有5000幾種唔同嘅語言，其中20幾種使用者人數高達5000萬或以上。
書面語通常比口語更容易理解。地址尤其係噉，佢哋通常好難清楚發音。
好多國家嘅人都識講流利嘅英文，而喺更多國家，佢哋嘅英文水平就有限，尤其係年輕人。
你可以想像，一個曼庫尼人、波士頓人、牙買加人同悉尼人喺多倫多嘅一間餐廳圍住坐埋一枱食晚飯。
佢哋用獨特嘅口音同當地嘅黑話講家鄉故事，互相分享。
喺超市買嘢食通常係最抵嘅。如果冇機會煮嘢食，噉就只能揀現成食品。
越嚟越多超市提供種類更豐富嘅現成食品。有啲甚至提供微波爐或者其他方式嚟加熱食物。
喺一啲鄉村或者某類商店，場內至少有一間餐廳，通常係價格實惠嘅非正式餐廳。
打印並隨身攜帶你嘅保單副本同保險公司嘅聯絡方式。
保單上面需要顯示保險公司嘅電郵地址同國際電話號碼，以便獲得建議/授權同提出索償。
喺你個行李箱同網上儲存另一個副本（通過電郵發送畀自己並附上附件，或者存喺「雲端」）。
如果帶手提電腦或者平板電腦旅遊，可以將副本存喺內存或者硬碟裡面（唔使上網就可以開到）。
另外，應該將保單/聯絡方式嘅副本交畀旅伴同願意幫手嘅親友。
駝鹿（又叫麋鹿）天生就唔具有攻擊性，但如果佢哋察覺到威脅，都會自衛。
當人類唔認為駝鹿係潛在危險嘅時候，佢哋可能會靠得太近，將自己置於危險之中。
適量飲酒。酒精對每個人嘅影響都唔一樣，了解自己嘅酒量非常重要。
過量飲酒可能導致嘅長期健康問題包括肝臟損傷，甚至失明同死亡。如果飲咗非法生產嘅酒，就會增加潛在危險。
非法烈酒可能含有各種危險雜質，包括甲醇，就算係好小嘅劑量都會導致失明或者死亡。
眼鏡喺外國可能更平，尤其係喺人力成本比較低嘅低收入國家。
考慮喺國內做眼科檢查（尤其係喺保險保障範圍內），然後將處方帶到其他地方備案。
呢啲地區嘅高端品牌鏡框可能有兩個問題；有啲可能係仿製品，同埋真正進口嘅可能比國內更貴。
咖啡係世界上最大宗嘅商品之一，喺你家鄉可能會搵到好多種咖啡。
就算係噉，世界各地依然有好多獨特嘅飲咖啡方式值得體驗。
溪降運動（或：峽谷漂流）係指進入峽谷底部，峽谷底部一係乾涸，一係充滿水流。
峽谷運動結合咗游水、登山同跳躍嘅元素——不過開始嘅時候對訓練或者體型嘅要求相對較少（例如，同攀岩、水肺潛水或者高山滑雪相比）。
遠足係一種戶外活動，包括喺大自然度散步，通常係喺徒步小徑上散步。
一日遠足嘅距離可以從唔到一英哩到一日之內可以行完嘅更長距離不等。
沿住一條簡單嘅小路遠足一日，幾乎唔使做太多準備，所有身體健康嘅人士都可以享受一日遠足。
有小朋友嘅家庭可能需要準備多啲嘢，但就算有BB同學齡前兒童，都可以喺戶外輕鬆度過一日。
喺國際上，有近200間跑步旅遊公司。其中大多數係獨立營運嘅。
Go Running Tours（前身係The Global Running Tours）喺四大洲網羅咗好多觀光公司。
佢源於巴塞隆拿嘅 Running Tours Barcelona 同哥本哈根嘅 Running Copenhagen，好快就擴展到布拉格嘅 Running Tours Prague 同其他地方。
喺去某個地方旅遊之前同旅遊期間，有好多嘢都需要考慮。
當你旅遊嘅時候，唔使望一切都好似「返鄉下」噉。禮儀、法律、食物、交通、住宿、標準、語言等等都會喺某程度上同你住嘅地方唔同。
你需要時刻記住呢一點，以免對當地嘅做事方式覺得失望，甚至反感。
旅行社自19世紀就已經出現。旅行社通常係一個唔錯嘅選擇，佢超越咗旅行者過往對自然、文化、語言或低收入國家嘅體驗。
雖然大多數旅行社都肯接受大部分旅程預訂，但好多旅行社都會專門提供特定類型嘅旅遊、預算範圍或者目的地。
最好搵一間經常預訂同你嘅旅程類似嘅旅行社。
睇下旅行社推廣緊嘅旅遊線路，無論係喺網站上定係喺門店櫥窗上面。
如果你想以平靚正嘅價錢去睇世界，不論係為咗慳旅費、體驗生活方式定係挑戰，都有幾個方法可以做到。
基本上可以分為兩種：一邊旅遊一邊做嘢，或者盡量限制開支。呢篇文嘅重點係後者。
對於嗰啲願意犧牲舒適度、時間同希望將開支降到近乎零嘅人，請參考最低預算嘅旅行。
呢個建議係假設旅客唔會為咗自己嘅利益而偷竊、擅闖私人地方、參與黑市、行乞或者以其他方式剝削其他人。
入境檢查站通常係落機、落船或者落其他車嘅第一站。
喺一啲跨境列車上面，入境檢查係喺行駛嘅列車上進行嘅，而你上火車嘅時候就要隨身攜帶有效嘅證件。
喺過夜火車上面，車長可能會先收集護照，噉樣就唔會打攪你瞓覺。
登記係簽證流程嘅附加要求。喺某啲國家，你必須向當局登記你嘅資料同留宿地址。
噉樣可能要到當地警局或者去入境管理處填寫表格。
喺好多有呢項法律規定嘅國家，當地酒店會辦理登記手續（記得要問）。
喺其他情況下，只有嗰啲住喺旅遊住宿設施以外嘅旅客先要登記。不過，噉樣令到法律變得更加模糊，所以要事先了解清楚。
建築學涉及建築物嘅設計同建造。一個地方嘅建築本身往往就係一個旅游景點。
好多建築物睇起嚟相當靚，從高樓或者位置巧妙嘅窗口都可以睇到一幅靚景。
建築同城市規劃、土木工程、裝飾藝術、室內設計、景觀設計等其他領域有相當大嘅重疊。
考慮到好多普韋布洛嘅偏遠程度，如果唔去阿爾伯克基或者聖達菲，你就搵唔到多姿多彩嘅夜生活。
不過，幾乎所有上面列出嘅賭場都提供飲品，其中幾間賭場仲帶嚟知名品牌娛樂活動（主要係阿爾伯克基同聖達菲附近嘅大型賭場）。
注意：呢度啲小鎮酒吧並唔見得係外地遊客去玩嘅好去處。
首先，新墨西哥州北部有嚴重嘅醉駕問題，而且小鎮酒吧附近係醉駕司機高度集中嘅地方。
討厭嘅壁畫或者亂塗亂畫被稱之為塗鴉。
雖然塗鴉遠遠唔係一個現代現象，不過大多數人可能會將佢同年輕人用噴漆破壞公私財產聯想起嚟。
不過，而家有知名嘅塗鴉藝術家、塗鴉活動同「合法」嘅塗鴉墻。喺呢種背景下，塗鴉往往更似係藝術品，而唔係難以辨認嘅標簽。
掟回力鏢係一項好多遊客都想學嘅熱門技術。
如果你想學識將回力鏢掟返到你手上，噉就要確保你隻回力鏢適合迴旋。
事實上，澳洲嘅大多數回力鏢都係唔識迴旋嘅。新手最好唔好嘗試喺翻風嗰陣掟。
Hangi餐係喺地下嘅熱坑裡面煮嘢食。
呢個坑會以火燒過嘅熱石加熱，或者喺一啲地熱令地面自然變熱嘅地方。
Hangi經常會用嚟煮傳統嘅燒烤式晚餐。
羅托路亞有幾個地方提供地熱Hangi，而基督城、威靈頓同其他地方亦都可以試到其他Hangi。
開普敦市內同周邊地區嘅輕軌通勤列車有兩個等級：MetroPlus（亦稱為頭等艙）同Metro（稱為三等艙）。
MetroPlus更加舒適、冇咁逼人。雖然價錢貴少少，但仲係平過歐洲普通地鐵飛。
每架火車都有MetroPlus同Metro車廂；MetroPlus車廂一向都係喺火車尾，離開普敦最近。
幫其他人帶嘢——視線永遠唔好離開啲行李，尤其係當你過緊國際邊境嘅時候。
你可能會發現自己喺唔知情嘅情況下畀人用嚟運毒，噉會令你陷入好大嘅麻煩。
當中包括排隊等候，因為當局可以唔聲唔聲噉隨時使用緝毒犬。
有啲國家甚至對初犯都有極之嚴厲嘅懲罰；其中可以包括10年以上嘅監禁或者死刑。
冇人看管嘅行李袋係盜竊嘅目標，亦都會引起提防炸彈威脅嘅當局注意。
喺國內，由於經常接觸本地嘅細菌，你好大機會已經對佢哋免疫。
但喺世界其他地方，細菌動物群對你嚟講係陌生嘅，你遇到問題嘅可能性更大。
另外，喺溫暖嘅氣候，細菌喺體外生長速度更快，生存時間更長。
從而催生咗「德里腹」、「法老嘅詛咒」、「蒙特祖瑪嘅復仇」之類嘅別稱。
就好似寒冷氣候下嘅呼吸系統問題一樣，炎熱氣候下嘅腸道問題相當常見，但多數只係明顯不適嘅症狀，並唔太危險。
如果第一次喺發展中國家旅遊或者喺喺新發掘嘅地方旅遊，唔好低估潛在嘅文化衝擊。
發展中國家旅行嘅新事物考起咗唔少經驗老到嘅旅客，好多微細嘅文化調整迅速累積起嚟會令人吃不消。
尤其係喺你初到嗰幾日，可以考慮喺西式高質素酒店、食物同服務方面揮霍一下，幫助自己適應環境。
喺你唔了解當地動物生態嘅地方，千祈唔好瞓喺床褥或者地墊上。
如果你要露營，請帶備露營床或者吊床，以防有蛇同蠍子等等。
朝早喺屋企飲返杯香濃咖啡，夜晚飲啲洋甘菊茶放鬆下。
當你宅喺屋企嗰陣，有時間獎勵下自己，用多幾分鐘時間煮啲特別嘅嘢。
如果你想再冒險一啲，趁機榨下果汁或者攪啲奶昔：
或者你會發明一種喺妳返到日常生活時可以當早餐嘅簡單飲品。
如果你生活喺一個擁有多元飲酒文化嘅城市，噉就去啲你唔經常去嘅街區蒲吧或者落pub。
對於嗰啲唔熟悉醫學術語嘅人嚟講，「傳染」同「接觸性傳染」呢兩個詞有唔同嘅意思。
傳染病係由病原體引起嘅疾病，好似病毒、細菌、真菌或者其他寄生蟲。
接觸性傳染病係一種喺感染者附近好容易被傳播嘅疾病。
好多國家政府要求入境旅客或離境國民接種針對一系列疾病疫苗。
呢啲要求往往取決於旅客去過或者打算去嘅國家。
北卡羅萊納州夏洛特市嘅優勢之一就係為家庭提供咗豐富嘅高質素選擇。
嚟自其他地區嘅居民經常將家庭友好作為搬到呢度嘅主要原因，遊客通常發現，有小朋友喺身邊好容易享受到呢座城市。
喺過去嘅20年，夏洛特上城區裡面方便小朋友嘅選擇數量幾何級數增加。
夏洛特嘅家庭通常唔搭的士，但喺某啲情況下的士會有啲用處。
因為超過2個乘客就要額外收費，所以呢種選擇可能會比必要嘅收費更加貴。
南極洲係地球上最凍嘅地方，圍繞住南極。
旅遊費用高昂，需要身體健康，只能喺夏季11月至2月進行，而且主要僅限於半島、島嶼同羅斯海。
夏天有幾千個工作人員住喺呢度嘅40幾個基地，大部分喺呢啲地區；少數人留喺呢度過冬。
南極洲內陸係一個畀2-3公里嘅冰層覆蓋嘅荒涼高原。
間中會有專業嘅航空旅遊團去內陸，登山或者有大型基地嘅極點。
南極點公路(或高速公路)係從羅斯海嘅麥克默多站到南極點嘅一條長1600公里嘅路線。
呢度雪壓實咗，佈滿裂縫，並用旗仔標示起嚟。去嗰度只能搭專門嘅拖拉機、裝滿燃料同補給嘅雪橇。
佢哋唔係好靈活，所以呢條路要兜住南極橫貫山脈轉好長一段路先可以到達高原。
冬天最常見嘅意外都係因為濕滑嘅路面、行人路，尤其係台階。
至少，你需要一對鞋底合適嘅鞋。夏天嘅鞋喺冰雪上通常好跣，甚至有啲冬天嘅靴都有缺陷。
坑紋要深5毫米(1/5英吋)以上，而且材料喺低溫下要夠軟熟。
有啲靴有飾釘，鑲咗飾釘嘅附加設備可以應付濕滑嘅情況，適用於大多數鞋同靴，專為鞋踭或鞋踭同鞋底而設。
鞋踭應該又低又闊。砂石或者鹽(氯化鈣)要經常糝喺公路或者小路上，用嚟提高摩擦力。
雪崩並唔係一種反常現象；陡峭嘅斜坡只可以承受咁多嘅雪，多餘嘅雪量就好似雪崩噉樣傾瀉而下。
問題係，雪係有黏性嘅，所以佢需要啲觸發事件先會傾瀉，而一部份嘅雪傾瀉可能會連帶觸發其他雪傾瀉落嚟。
最初嘅觸發事件有時係太陽暖雪，有時係降雪增加，有時係其他自然事件，但通常係人為嘅。
龍捲風係一個旋轉嘅極低壓氣柱，佢向內同向上吸入周圍嘅空氣。
佢哋會產生強風(通常係每小時100-200英哩)，而且可以將重物拋上天同龍捲風一齊移動。
佢哋一開始好似漏斗噉從風暴雲裡面下降，當佢哋觸及地面時就變成咗「龍捲風」。
個人VPN(虛擬私人網絡)供應商係規避政治審查同商業IP地理過濾嘅絕佳方式。
佢哋比網頁代理好有幾個原因：佢哋重新路由所有互聯網流量，唔單止係http。
佢哋通常提供嘅頻寬更高，服務質素更好。佢哋係加密嘅，所以好難被監視。
媒體公司經常對噉做嘅目的講大話，口口聲聲話噉係為咗「防止盜版」。
事實上，地區代碼對非法複製絕對冇影響；一個磁碟嘅位元對位元複製本來可以喺任何正本都可以成功播放嘅設備上順利播放。
佢哋實際目的係令呢啲公司對佢哋嘅市場有更多嘅控制權；呢一切都係為咗賺錢。
因為電話係透過網路連線嘅，你唔使用位於居住地或者旅遊地嘅電訊公司。
亦冇要求你從你居住嘅社區獲得本地號碼；你可以喺阿拉斯加州奇金嘅野外獲得衛星網絡連接，然後揀一個號碼，聲稱你喺陽光明媚嘅亞利桑那州。
通常，你要單獨購買一個全球號碼，噉樣公共電話交換網嘅電話先可以打畀你。號碼嘅來源會影響打電話畀你嘅人。
即時文字翻譯應用程式係能夠自動將成段文字由一種語言翻譯成另一種語言嘅應用程式。
當用戶將智能手機指向現實世界裡面嘅標誌或者其他物件時，有啲應用程式甚至可以翻譯呢啲物件上嘅外語文字。
翻譯引擎已經得到咗大幅改良，而家經常畀得出或多或少正確嘅翻譯(而且好少文理不通)，但仲係要小心，因為佢哋依然可能會完全翻譯錯。
喺呢類應用程式裡面，其中一個最突出嘅係Google翻譯，佢可以喺下載所需嘅語言數據之後進行離線翻譯。
喺外國用智能手機上嘅GPS導航應用程式係最簡單、最方便嘅導航方式。
噉樣比起購買新嘅GPS地圖、單獨嘅GPS裝置或者從汽車租賃公司租用GPS裝置更慳錢。
如果你部手機冇數據連線，或者超出範圍，佢哋嘅功能就可能會受到限制或者用唔到。
每個街角嘅店鋪都擺滿咗一排排令人眼花繚亂嘅預繳電話卡，呢啲卡既可以用於付費電話，又可以用於普通電話。
雖然大多數電話卡都可以接通任何地方，但有啲電話卡專門為特定國家群組提供優惠嘅通話收費。
使用呢啲服務通常係通過免費電話號碼獲得嘅，大多數電話都可以免費撥打。
一般攝影嘅規則都可以應用喺拍攝影片上，而且拍攝影片嘅規則可能更多。
如果有嘢唔准影相，咁你都唔可以拍片。
如果要用航拍無人機嘅話，要事前檢查清楚可以影咩，有冇需要申請許可證或其他牌照。
即使喺你所在地唔違法，喺機場附近或者人群上空飛無人機幾乎都係一個壞主意。
而家好少有人唔事先搜尋同格價就直接向航空公司訂票。
有時候，同一航班喺唔同資訊彙集網站上嘅價格可能相差好大，喺預訂前比較搜尋結果同查詢航空公司網站係值得嘅。
雖然以遊客或者商務人士身份短期到訪某啲國家可能唔使辦簽證，不過以國際學生身份去嗰度通常需要比以普通遊客身份逗留更長嘅時間。
一般嚟講，喺任何一個國家長時間逗留都需要你事先攞到簽證。
學生簽證通常同普通嘅旅遊或商務簽證有唔同嘅要求同申請手續。
對於大多數國家，你需要一封嚟自你心儀嘅留學院校發出嘅錄取通知書，以及至少喺課程第一年用嚟應付生活嘅資金證明。
向你希望留學嘅國家所屬院校同移民部門查詢詳細要求。
除非你係外交官，否則喺海外工作通常表示你一定要喺所在嘅國家申報薪俸稅。
薪俸稅喺唔同國家有唔同架構，而稅率同稅階都相差好遠。
喺一啲聯邦制國家，好似美國同加拿大，會同時徵收聯邦級同地方級嘅薪俸稅，所以稅率同稅階可能會視乎地區而有唔同。
雖然你返屋企嗰陣通常都係冇入境檢查嘅，或者只係例行公事，但海關管制可能會好麻煩。
你需要確認乜嘢可以帶，乜嘢唔可以帶，仲要申報所有超過法律限制嘅嘢。
投入旅遊寫作行業最簡單嘅方法就係，就係喺一個成熟嘅旅遊網誌網站上面磨練你嘅技巧。
當你熟悉咗網絡上嘅格式同編輯方法之後，你就可以建立自己嘅網站。
一邊旅遊一邊做義工係一種唔錯嘅行善方式，但唔單止係付出。
喺外國生活同做義工係了解唔同文化、結識新朋友、了解自己、增廣見聞甚至獲得新技能嘅好方法。
呢個方法都可以減低開支同延長逗留時間，因為好多志願工作都會提供住宿同食物，有啲仲可以賺少少薪水。
維京人利用俄羅斯嘅水道進入黑海同裏海。其中部分航線依然可以用。睇下係咪可能需要辦特殊許可證，特殊許可證可能會好難辦。
白海-波羅的海運河主要透過奧內加湖、拉多加湖同聖彼得堡嘅河流同湖泊連接北冰洋同波羅的海。
奧涅加湖亦同伏爾加河相連，所以從裏海經俄羅斯過嚟依然有可能。
請放心，你去到碼頭，一切都會清清楚楚。你會遇到其他搭順風船嘅人，佢哋會同你分享佢哋嘅情報。
基本上，你可張貼告示表示你可以提供協助，喺碼頭上四圍踱下，接近清潔遊艇嘅人，試下同酒吧入面嘅水手接觸，等等。
試下同盡可能多嘅人謦欬。一段時間之後，人人都識得你，而且會提示你邊艘船喺度搵人。
你應該從航空聯盟當中謹慎選擇成日搭嘅航空公司。
雖然直覺上你可能覺得應該揀飛行次數最多嘅航空公司，但你要留意到唔同航空公司嘅優惠可能唔同。喺同一個航空聯盟入面，不同航空公司對於頻密飛行嘅乘客嘅積分回贈可能更加豐富。
阿聯酋航空、阿提哈德航空、卡塔爾航空同土耳其航空等航空公司已經大幅擴展咗佢哋對非洲嘅服務，並以比其他歐洲航空公司更有競爭力嘅價格提供咗連接非洲好多主要城市嘅航線。
截至2014年爲止，土耳其航空公司可以飛往30個非洲國家嘅39個目的地。
如果你有更多嘅旅遊時間，你可以將你去非洲嘅單程機票價錢同環球機票價錢比較下。
唔好忘記計算除咗去非洲之外所有地方嘅額外簽證費、離境稅同埋地面交通等費用。
如果你想喺南半球全面環球飛行，由於冇越洋航線，航班同目的地嘅選擇係好有限嘅。
冇一個航空公司聯盟可以覆蓋嗮南半球所有三條跨洋航線（天合聯盟連任何一條跨洋航線都冇覆蓋）。
不過，星空聯盟覆蓋咗除南太平洋東部從智利聖地亞哥到大溪地之外嘅所有地區，呢個屬於拉塔姆航空公司（LATAM）旗下寰宇一家嘅一班航班。
如果你想跳過南太平洋同南美洲西海岸，呢班機並唔係唯一嘅選擇。（見下文）
1994年，阿塞拜疆嘅納戈爾諾-卡拉巴赫地區亞美尼亞人對阿塞拜疆人發動戰爭。
喺亞美尼亞嘅支持下成立咗一個新嘅共和國。不過，冇一個實體國家正式承認佢，甚至係亞美尼亞都唔承認。
呢個地區嘅外交爭議持續損害亞美尼亞同阿塞拜疆之間嘅關係。
運河區（荷蘭文：Grachtengordel）係17世紀阿姆斯特丹賓嫩斯塔德附近出名嘅地區。
成個區因為佢獨特嘅文化歷史價值而被聯合國教科文組織列為世界遺產，佢嘅物業價值喺全國名列前茅。
五漁村（Cinque Terre）嘅意思係「五塊地」，由位於意大利利古里亞地區嘅里奧馬焦雷、馬那羅拉、科爾尼利亞、韋爾納扎同蒙特羅索五個沿海小村莊組成。
佢哋被列入聯合國教科文組織世界遺產名錄。
幾個世紀以嚟，人們喺崎嶇陡峭嘅地形上精心建造梯田，一直到俯瞰大海嘅懸崖。
佢嘅魅力之一就係冇明顯嘅企業插手發展。道路、火車同船隻將村莊連接埋，而汽車唔可以由外面入到。
比利時同瑞士講嘅法文同法國講嘅法文有少少唔同，但佢哋好相似，足以相互理解。
具體嚟講，比利時同瑞士法文嘅數字系統有啲微細嘅特點，同法國法文有啲唔同，而某啲字詞嘅發音亦有少少唔同。
雖然咁講，但所有講法文嘅比利時同瑞士人喺學校都學過標準法文，所以佢哋都能夠理解標準法文嘅數字系統。
喺世界好多地方，揮手係一種友好嘅手勢，表示「你好」。
不過，喺馬來西亞，至少喺農村地區嘅馬來人當中，佢係指「過嚟」，類似於向身體方向屈食指，呢種手勢喺某啲西方國家使用，兼且只可以用於呢種目的。
同樣，喺西班牙嘅英國遊客可能會將手掌面向揮手者（而唔係對住揮手對象）嘅揮手告別誤以為係返嚟嘅手勢。
輔助語言係人工語言或人造語言，創造嘅目的係促進原本喺其他方面溝通困難嘅人士之間嘅交流。
佢哋同通用語係分開嘅，通用語係一種自然語言或有機性語言，出於某種原因成為其他語言使用者之間嘅主要溝通方式。
喺日頭最熱嘅時候，旅客可以體驗到海市蜃樓嘅錯覺，好似會出現水（或其他嘢）嘅幻象咁。
如果旅客去追海市蜃樓，浪費寶貴嘅能量同剩低嘅水，噉樣可能係好危險嘅。
就算係最熱嘅沙漠喺夜晚都會變得極之凍。因為保暖衣物不足而導致低溫症會非常危險。
尤其係喺夏天，如果你決定徒步穿越雨林，你要小心啲蚊。
就算你揸緊車穿越亞熱帶雨林，你打開門上車嗰幾秒鐘，就足夠啲蚊同你一齊上車喇。
禽流感，或者更正式噉叫禽流行性感冒，可以感染鳥類同哺乳類動物。
據報導，人類感染禽流感嘅病例唔到一千宗，但其中一啲係致命病例。
雖然大多數都喺同家禽打交道嘅人，但對觀鳥者嚟講都有啲風險。
挪威嘅典型特徵係，陡峭嘅峽灣同山谷突然出現又高幾乎又平坦嘅高原。
呢啲高原通常會被稱為「vidde」，意思係一個廣闊開放、冇樹木同無邊無際嘅空間。
喺羅加蘭郡同阿格德，佢哋通常叫做「hei」，意思係一片冇樹木、通常覆蓋住石南花嘅荒原。
冰川並唔穩定，但從山上流落嚟。噉會導致裂開，形成裂縫，佢哋可能會被雪橋遮住。
冰洞嘅洞壁同洞頂可能會倒塌，裂縫可能會閉合。
喺冰川邊緣，巨大嘅冰塊突然變得鬆動、墜落，可能會從邊緣跳動或者再轆遠啲。
山中度假勝地嘅旅遊旺季高峰通常喺印度夏天。
不過，喺冬天，佢哋有住另一番嘅美態同魅力，好多山中度假勝地積咗大量嘅雪，並提供滑雪、單板滑雪等活動。
只有少數航空公司仲會提供喪親票價，呢個價略低於最後一刻奔喪費票價。
提供呢啲服務嘅航空公司包括加拿大航空、達美航空、漢莎航空（針對美國或加拿大起飛嘅航班）同西捷航空。
喺任何情況下，你必須直接打電話畀航空公司預訂。
佢補充話：「我哋而家有 4 個月大嘅小鼠，佢哋而家冇糖尿病，但曾經有過糖尿病。」
新斯科舍省哈利法克斯嘅達爾豪西大學醫學教授兼加拿大糖尿病協會臨床與科學部門主席艾胡德·烏爾醫生警告，呢項研究仲處於早期階段。
同其他專家一樣，佢對於係咪可以醫好糖尿病抱有懷疑態度，而且指出呢項發現同1型糖尿病病人冇關。
喺星期一，瑞典學院諾貝爾文學獎委員會常任秘書薩拉·丹尼烏斯喺瑞典廣播電台嘅一個廣播節目入面公佈，委員會因為冇辦法直接聯絡鮑勃·迪倫，通知佢獲得 2016 年諾貝爾文學獎呢件事，惟有放棄聯繫佢。
丹尼烏斯話：「而家我哋唔採取任何行動。我已經打咗電話同發電郵畀佢最緊密嘅拍檔，而且得到非常友善嘅回覆。就而家嚟講，噉樣就足夠喇。」
此前，鈴聲 (Ring) 公司嘅CEO占美·西米諾夫表示，公司創辦嘅原因係當時佢間汽車修理廠嘅車間門鐘唔響。
佢話，佢製造咗個WiFi門鐘。
西米諾夫話，2013 年佢喺《創智赢家》節目入面露面之後，公司嘅銷售額大增，當時嘅節目組拒絕向呢間初創公司投資。
2017 年年底，西米諾夫喺電視購物頻道 QVC上出現。
鈴聲 (Ring) 公司仲同競爭對手 ADT 保安公司就一宗官司達成庭外和解。
雖然有一款實驗性疫苗似乎可以降低伊波拉嘅死亡率，但係目前為止，仲未明確顯示有任何一款藥物係適合治療而家嘅感染。
一種名為 ZMapp 嘅「抗體雞尾酒」最初有望喺呢個領域發揮作用，但正式研究顯示，佢喺預防死亡方面嘅效果有啲唔太理想。
喺 PALM 試驗入面，ZMapp 作為對照組，亦即係科學家將佢作為基線，而且將另外三種治療方法同佢進行對比。
美國體操協會支持美國奧委會嘅信函，同時承認奧林匹克家族有必要為所有運動員創造安全嘅環境。
我哋同意美國奧委會嘅聲明，與其取消認證，倒不如喺我哋組織內部繼續推進有意義嘅變革，可能更有利於維護我哋運動員同俱樂部嘅利益以及佢哋嘅體育運動項目。
美國體操協會支持獨立調查，呢項調查可能會揭露拉利·纳沙嘅倖存者幾咁勇敢講述有幾大比例嘅虐待長期都未畀人發現，協會亦歡迎任何必要和適當嘅改變。
美國體操協會同美國奧委會有一個共同嘅目標──儘可能保證體操運動同其他運動嘅安全性，令到運動員喺安全、積極同充滿支持嘅環境之中追尋夢想。
上世紀60年代，布熱津斯基先為甘迺迪效力，擔任佢嘅顧問，後嚟又為約翰遜政府工作。
1976年總統大選期間，佢為卡特提供外交政策上嘅意見，然後喺1977年至1981年期間，接替亨利·基辛格擔任國家安全顧問。
作為國家安全顧問，佢曾經協助卡特處理多項國際事務，例如1978年簽署嘅《大維營協議》；1970年代末實現咗美中關係正常化；1979年導致伊朗人質危機嘅伊朗革命；以及1979年蘇聯入侵阿富汗。
呢部由賴恩・高士寧同艾瑪・史東主演嘅電影得到各大獎項提名。
高士寧同史東分别獲得最佳男主角同最佳女主角提名。
其他提名包括：最佳電影、最佳導演、最佳攝影、最佳服裝設計、最佳電影剪接、最佳原創配樂、最佳製作設計、最佳音效剪輯、最佳混音，同埋最佳原創劇本。
電影人面嘅兩首歌曲《Audition (The Fools Who Dream)》同《City of Stars》得到提名最佳原創歌曲獎。獅門影業得到26項提名，比其他任何一間電影公司都要多。
美國總統特朗普星期日晚上透過新聞秘書發表聲明，宣佈美軍即將撤離敘利亞。
特朗普同耳其總統雷杰普・塔伊普・埃爾多安通電話後作出呢個決定。
呢個聲明表示，土耳其亦將會接管看守被捕嘅ISIS武裝分子，歐洲國家拒絕遣返佢哋。
佢唔單止證實咗至少有一啲恐龍係有羽毛（呢種講法已經廣為流傳），而且提供咗化石通常無法提供嘅細節，例如顏色同三維排列。
科學家話，呢種動物嘅羽毛頂部係栗啡色，底下係淡色或類胡蘿蔔素色。
呢項發現亦都令到我哋可以深入噉瞭解鳥類羽毛嘅進化過程。
因為恐龍嘅羽毛冇發達嘅羽幹（俗稱“羽軸”），但確實有羽毛嘅其他特徵——倒鈎同細羽支，所以研究人員推斷，羽軸可能係其他特徵後期進化而成嘅。
羽毛嘅結構表明佢哋並唔係用於飛行，而係調節溫度或者展示。 研究人員認為，就算係一隻年幼恐龍嘅尾巴，但係樣本顯示嘅係成年恐龍嘅羽毛，而唔係年幼恐龍嘅羽毛。
研究人員認為，就算係一隻年幼恐龍嘅尾巴，但係樣本顯示嘅係成年恐龍嘅羽毛，而唔係幼齡恐龍嘅羽毛。
尋日上晝，土耳其加濟安泰普警察總部發生汽車炸彈爆炸，造成兩名警員死亡，二十幾人受傷。
州政府長辦公室表示，受傷者當中有19個係警員。
警方表示，佢哋懷疑一名伊斯蘭國（ISIL）武裝分子涉嫌負責今次襲擊。
佢哋發現太陽嘅運行原理同其他恆星相同：系統中嘅所有恆星嘅活動都係由佢哋嘅光度、自轉驅動嘅，而唔係其他因素。
光度同自轉都用於確定恆星嘅羅斯比數，佢同等離子體流動有關。
羅斯比數越細，恆星喺磁反轉方面嘅活躍度就越低。
岩崎喺佢嘅旅程中，多次遇到麻煩。
佢曾經畀海盜搶劫、喺西藏畀癲狗襲擊、喺尼泊爾逃婚，同埋喺印度被捕。
802.11n標準適用於2.4Ghz同5.0Ghz頻率。
假如基站有雙無線電，佢就可以兼容舊款嘅802.11a、802.11b同802.11g。
802.11n 嘅速度大大超過佢之前嘅版本，理論上最大嘅吞吐量係600Mbit/s。
已經結咗婚並有兩個成年仔女嘅杜華冇令米拿留低太大嘅印象，故事同佢哋有關。
徵求意見時，米勒回應：「米克喺聽證會上講咗好耐……而我喺度準備緊，所以我並冇留心聽佢喺度講乜。」
胡先生指出：「我哋會努力喺 2020年前，大幅降低2005年每個單位國內生產總值所產生嘅二氧化碳排放量水平。」
佢冇幫削減幅度定落數字，凈係話渠哋將根據中國經濟產出作出削減。
胡先生鼓勵發展中國家「避免先污染後清理嘅舊路。」
渠補充講到︰「不過，唔應該要求佢哋承擔超過渠哋發展階段、責任同埋能力嘅義務。」
伊拉克研究小組喺今日格林尼治時間 12 點提交咗報告。
報告警告，冇人可以保證目前喺伊拉克採取嘅任何行動可以阻止宗教戰爭、逐嚟越嚴重嘅暴力或者逐漸陷入混亂嘅情況。
呢份報告以呼籲美國就中東政策展開公開辯論同埋達成共識為開首。
呢份報告對行政當局現時嘅伊拉克政策嘅幾乎每一個方面都作出強烈嘅批評，並敦促當局立即改變政策方向。
喺 78 項建議當中，第一項建議講到，應該喺今年年底之前採取一項新嘅外交舉措，嚟到確保伊拉克邊境免受敵對干預，並且同鄰國重新建立外交關係。
現任參議員兼阿根廷第一夫人姬斯甸娜·費南迪斯·德·基士娜尋晚係距離布宜諾斯艾利斯50公里（31英哩）嘅城市拉普拉塔宣布參選總統。
基士娜喺阿根廷劇院宣布有意競選總統，阿根廷劇院亦係喺2005年身為布宜諾斯艾利斯省代表團成員嘅佢展開參議員競選活動嘅地點。
呢場辯論嘅起因，係由於喺卡特蓮娜颶風後嘅救災同埋重建開支出現爭議；一啲財政保守派戲稱為「布殊嘅新奧爾良協議」。
自由派對重建工作嘅批評重點，喺將重建合同授予被認為係華盛頓內部人士嘅做法。
超過400萬人前往羅馬出席葬禮。
出席人數太多，唔可能畀每個人都進入聖彼得廣場參與葬禮。
羅馬喺唔同地方安裝咗幾個大型電視螢幕，等啲人觀看儀式。
喺意大利好多其他城市同埋世界其他地方（特別係喺波蘭）亦都有類似安排，而且有好多觀眾。
歷史學家曾批評FBI以往嘅政策，將資源集中喺容易偵破嘅案件上，特別係汽車失竊案件，目的係提當局嘅破案率。
國會從 2005 年財政年度開始資助「色情罪案措施」，並規定FBI必須派出十名探員打擊成人色情內容。
羅賓·烏塔帕投出41球，打出11個四分球同埋2個六分球，獲得全局最高嘅70分。
中位序出場嘅擊球手薩欽·鄧杜卡同埋拉胡爾·祖維德表現出色，成為咗百跑拍檔。
不過，喺輸咗隊長嘅三柱球後，印度喺結束呢個回合時凈係得36分，輸咗7個三柱球。
美國總統喬治布殊喺11月16日上午抵達新加坡，開展為期一星期嘅亞洲之行。
佢同新加坡副總理黃根成會面，仲同新加坡總理李顯龍討論咗貿易同埋恐怖主義問題。
喺經歷咗一個星期嘅中期選舉失利後，布殊向聽眾講擴大亞洲貿易。
總理史提芬·夏巴星期二喺首相辦公室(PMO) 同埋新民主黨領袖積克·禮頓傾咗 25 分鐘之後，同意喺《潔淨空氣法案》二讀前將佢交畀全黨委員會審議。
禮頓同總理會面期間要求修改保守黨嘅環境法案，並要求「徹底同完全重新草擬」保守黨嘅環境法案。
自從聯邦政府介入並接管塔斯曼尼亞州德文港嘅默西醫院嘅資金後，州政府同一啲聯邦議員批評此舉係即將喺11月舉行嘅聯邦選舉前嘅花招。
不過，總理約翰·霍華德表示，法案只不過為咗保護醫院唔會畀塔斯曼尼亞政府降級，所以額外提供咗4,500萬澳元嘅資助。
根據最新公告，海平面讀數顯示發生過海嘯。喺帕果帕果同埋紐埃附近，記錄到確實發生過一啲海嘯活動。
喺湯加，冇重大破壞或受傷嘅報導，但係電力暫時中斷。據報導，呢件事令到湯加當局冇辦法接收到太平洋海嘯警報中心發出嘅海嘯警告。
雖然警告已經解除，但係位於夏威夷海岸線或者附近嘅 14 間學校喺星期三仍然全日停課。
美國總統喬治·布殊對呢個宣布表示歡迎。
布殊政府發言人戈登·約翰德羅表示，北韓嘅承諾係 「向實現朝鮮半島可核查嘅無核化目標邁進重要嘅一步。」
第十個已命名嘅大西洋颶風季節風暴，亞熱帶風暴謝利今日喺大西洋形成。
國家颶風中心 (NHC) 表示，目前謝利對陸地仲未構成威脅。
美國陸軍工兵部隊估計，6吋嘅降雨量可能會沖冧之前被破壞嘅堤壩。
喺卡特蓮娜颶風侵襲期間，第九區嘅洪水高達 20 呎，目前水位已到達腰部，而附近嘅防洪堤已經被浸。
水而家從堤壩嘅其中一部分瀉出，闊度達 100 呎。
下議院行政官亞當·庫爾登喺上個月同維基新聞對談時，表達咗佢對刪除事件嘅不滿。
「佢[威爾士]基本上從一開始就對我哋講大話。首先，佢表現呢個動作係出於法律原因。第二，佢扮嗮喺度聽我哋講嘢，直到佢刪除咗藝術內容。」
社區嘅憤怒帶嚟咗而家起草政策嘅工作，呢個政策針對擁有數百萬計公開授權媒體嘅網站上面嘅性內容。
雖然已經完成嘅研究屬理論性質居多，但係呢個程式係為咗模擬觀察人馬座星系而寫嘅。
呢個團隊正喺度搵緊嘅效應，係由星系暗物質同埋銀河系暗物質之間嘅潮汐引力所造成嘅。
正如月球對地球嘅引力形成潮汐一樣，銀河系亦都對人馬座星系施加引力。
科學家可以得出結論，暗物質同普通物質一樣影響住其他暗物質。
呢個理論認為，一個星系周圍嘅大多數暗物質，都位於一個星系類似​​於光環嘅地方中，而且由好多小粒子組成。
電視報導顯示，白煙由核電站升起。
當地政府警告核電站附近嘅居民留喺室內、熄冷氣同唔好飲水喉水。
日本核能機構話，核電站檢測出有放射性嘅銫同碘。
當局推測，噉表明現場存放鈾燃料嘅容器可能已經穿咗同洩漏緊。
東尼·莫爾醫生喺南非嘅夸祖魯納塔爾地區發現咗極度耐藥結核病 (XDR-TB)。
喺一次採訪中，佢話呢一隻新變種「非常令人不安同擔憂，因為佢嘅死亡率好高。」
莫爾醫生認為，有啲病人可能喺醫院感染呢種細菌，而且至少兩個係醫院嘅醫護人員。
喺一年之內，一個感染者可能會感染10到15個密切接觸者。
不過，XDR-TB喺成個結核病病人群體裡面嘅百分比似乎依然好低；喺南非任何特定時間點，33萬人入面一共有6,000人受到感染。
兩個衛星嘅重量都超過1,000磅，以時速每小時大約17,500英哩嘅速度飛行，喺地球上方491英里相撞。
科學家話，呢次相撞造成巨大嘅爆炸。
科學家仲喺度嘗試確定撞擊嘅規模同對地球嘅影響。
美國國防部辦公室嘅戰略司令部而家忙緊追蹤衛星殘骸。
繪圖分析嘅結果將會喺公開網站公佈。
俄亥俄州當局話，喺賓夕凡尼亞州匹茲堡兒童醫院做嘢嘅一個醫生將被控嚴重謀殺罪，佢嘅媽媽喺星期三畀人發現死喺車尾箱入面。
二十九歲嘅馬拉爾·巴拉蘇布拉曼尼安醫生畀人發現喺俄亥俄州藍灰市，辛辛那提北邊大約 15 英哩嘅一個郊區，佢身著 T 恤同底褲瞓喺路邊嘅地下，睇落啪咗好多藥。
佢帶警察去到佢停喺 500 英呎外嘅黑色奧茲摩比激情系列汽車。
佢哋喺嗰度發現 53 歲女子薩羅賈·巴拉蘇布拉曼尼安嘅屍體，血跡一撻撻嘅毛氈冚住條屍。
警方表示，屍體似乎已經攤喺嗰度大概一日喇。
今季呢個病嘅第一宗病例係喺7月尾報告嘅。
呢個病通過豬隻攜帶，然後通過蚊傳染畀人類。
今次疫情已經令到印度政府採取咗一啲措施，例如喺嚴重感染區域放捕豬器，派發幾千個蚊帳同噴殺蟲劑。
政府仲承諾提供幾百萬樽腦炎疫苗，噉樣可以幫衛生機構為出年做好準備。
由於資金唔夠，而且相對於其他疾病嘅優先次序又低，今年向史上受影響最嚴重嘅地區交疫苗嘅計劃被迫推遲。
斯拉尼亞喺 1956 年搬到瑞典，三年之後佢開始喺瑞典郵局做嘢，成為首席雕刻師。
佢幫瑞典同其他 28 個國家製作咗超過 1000 張郵票。
佢嘅作品以質量同細節見稱，係集郵愛好者當中為數唔多嘅 「家傳戶曉嘅名字」之一。有啲人專門係收集佢嘅作品。
佢嘅第 1000 張郵票係 2000 年David Klöcker Ehrenstrahl嘅《瑞典國王大事記》，呢張郵票被列入《健力士世界紀錄大全》。
佢仲幫好多國家雕刻紙幣，最近嘅作品包括喺新版5蚊同100蚊加幣嘅紙幣正面刻總理肖像。
意外發生之後，傑臣畀人送去醫院，但係冇耐不治身亡。
呢位 64 歲嘅貨車司機喺車禍中冇受傷。
部車本身喺同一日格林威治時間大約 12 點拖離事故現場。
喺事發地點附近一個車庫做嘢嘅工人話：「當時啲小朋友等緊過馬路，之後佢哋喺度又喊又叫。」
佢哋都由事發地點跑返嚟。
峇里島會議議程上嘅其他議題包括：拯救世界上僅存嘅森林，同埋分享技術，幫發展中國家以較少污染嘅方式發展。
聯合國亦都希望可以落實撥款，囄到協助受全球暖化影響嘅國家用於應對有關影響。
呢筆資金可以用嚟起防洪屋宇、改善水資源管理同埋提升農作物多樣化。
佛盧克寫到，有啲人企圖阻止女性公開談論女性健康，不過唔成功。
佢之所以得出呢個結論，係因為女性同男性都向佢提供咗大量正面嘅意見同鼓勵，強烈要求視避孕藥係一種醫療必需品。
當傷者被送去醫院之後，囚犯停止咗打鬥，剩低大約 40 個囚犯仲留喺前院，拒絕入返自己嘅監房。
談判人員嘗試糾正呢種情況，不過囚犯嘅訴求並唔清晰。
喺北美山區夏令時間晚上 10 點到 11 點之間，囚犯喺前院縱火。
好快，防暴警察進入前院，用催淚氣體將囚犯逼到牆角。
消防救援隊員最終喺晚上 11 點 35 分撲熄咗大火。
1963 年大壩起好之後，季節性洪水將沉積物沖到成條河都係嘅日子就會告一段落。
呢啲沉積物對形成沙洲同海灘係必要嘅，呢啲地方係野生動物嘅棲息地。
結果，兩種魚都已經絕種，而另外兩種亦都成為瀕危物種，其中包括座頭鯨。
雖然洪水過後水位凈係會上升幾英呎，不過政府官員都希望佢可以將下游被侵蝕嘅沙洲恢復原狀。
而家仲未發出海嘯警報，根據雅加達地球物理局嘅講法，今次地震未達到 6.5 級嘅要求，所以唔會發出海嘯警報。
就算冇海嘯威脅，市民開始陷入恐慌，開始逃離佢哋嘅店鋪同家園。
雖然溫菲喺告別嘅時候流淚，不過佢同粉絲明確表示，佢仲會返嚟嘅。
「呢次唔會係告別。只不過係一個篇章嘅結束，亦係另一個新篇章嘅開始。」
納米比亞總統同議會選舉嘅最後結果顯示，現任總統希菲克本耶·波漢巴以大幅領先嘅優勢再次連任。
執政黨西南非洲人民組織 (SWAPO) 亦喺議會選舉入面保留大多數席位。
聯軍同阿富汗部隊已經進駐呢個地區保護現場，其他聯軍亦派出軍機過去協助。
失事地點喺高海拔山區，相信係敵方火力造成。
惡劣嘅天氣同地形令搜尋失事地點變得更加困難。
醫療慈善機構Mangola、無國界醫生同世界衛生組織表示，今次係呢個國家有記錄以嚟最嚴重嘅疫情。
無國界醫生嘅發言人李察·維爾文話︰「安哥拉正面臨有史以嚟最嚴重嘅疫情爆發，安哥拉嘅情況仲係非常嚴峻。」
比賽喺上晝10點開始，天朗氣清，除咗上晝落過微雨之外就好快放晴，呢日最適合打7人制欖球。
錦標賽頭號種子南非隊開局唔錯，以26比0輕鬆擊敗5號種子贊比亞隊。
喺同南方姊妹隊嘅比賽入面，南非隊睇起嚟明顯有啲生疏，不過隨住比賽一路進行，南非隊越打越穩定。
佢哋紀律嚴明嘅防守、加上一流嘅控球技術同出色嘅團隊配合令到佢哋脫穎而出，好明顯，呢隊係一支戰無不勝嘅球隊。
阿姆斯特丹市嘅官員同安妮·弗蘭克博物館話，呢棵樹感染咗一種真菌，佢哋仲認為棵樹有冧嘅危險，對公眾健康構成威脅。
棵樹原定喺禮拜二就要斬，不過喺法院緊急裁決之後就救返嘞。
「七姊妹斷崖」嘅所有洞穴入口，直徑至少達到 100 至 250 米(328 至 820 英呎)。
紅外線圖像顯示，晝夜嘅溫度變化表明佢哋好可能係洞穴。
佢哋日頭比周圍地表涼爽啲，而夜晚黑暖啲。
美國地質調查局（USGS）天體地質團隊同亞利桑那州弗拉格斯塔夫北亞利桑大學嘅格倫·庫辛話：「佢哋嘅熱行為唔似得地球上溫度經常保持相當恆定嘅大洞穴咁穩定，不過佢同地下嘅深洞係一樣嘅。」
喺法國，投票傳統上係一種低技術含量嘅體驗：選民自己喺一個投票間入面，喺一張事先印好嘅紙上填寫佢哋心目中嘅候選人，然後放入信封裡面。
喺工作人員核實選民身份之後，選民就將信封放入投票箱裡面，再喺投票名冊上面簽名。
法國選舉法將選舉程序嚴格寫入法典。
自1988年以嚟，投票箱一定要透明，方便選民同監票員可以證明喺投票開始嗰陣冇放信封，除咗經過正式點票同授權嘅選民投嘅信封外，唔準再放其他信封。
候選人可以派代表見證每個過程。晚黑，志願者喺嚴格嘅監督之下，按照特定嘅程序進行點票。
華碩早期喺全球推出嘅EeePC，因為慳成本同功能性而成為2007年度台北IT月嘅熱門話題。
不過華碩獲得中華民國行政院頒發嘅2007年度台灣企業永續獎之後，手提電腦嘅消費市場即將發生翻天覆地嘅變化。
呢個電視台嘅網站將呢個節目講成係「全新、離譜、無趣嘅懷舊廣播劇場！」
呢個節目淨係喺長期營運嘅網絡電台網站TogiNet radio上面播出，呢個網站係一個主營清談廣播節目嘅網站。
2015 年年底，TogiNet 成立咗一個附屬電台 AstroNet Radio。
呢個節目原本由德州東部當地嘅業餘配音員擔任主角。
據報導，由於執法人員冇現身喺比什凱克嘅大街上，大規模搶劫持續咗成晚。
一名觀察者將比什凱克形容成陷入「無政府」狀態，成班人喺街上遊蕩，搶劫消費品商鋪。
幾個比什凱克市民指責南方嘅示威者無法無天。
南非隊喺南非魯斯登堡嘅皇家巴福肯球場舉行嘅欖球聯盟三國賽裡面，擊敗咗全黑隊（紐西蘭）。
最後比數係 21 比 20，以一分之差分出勝負，結束咗全黑隊嘅十五連勝。
跳羚隊結束咗五連敗。
呢場係全黑隊嘅最後一場比賽，佢哋喺兩個星期之前已經贏得咗獎盃。
呢個系列賽嘅最後一場比賽將會喺下個星期喺約翰內斯堡嘅埃利斯公園舉行，到時跳羚隊將對陣澳洲隊。
星期一夜晚10點08分，美國蒙大拿州西部發生中強度地震。
美國地質調查局 (USGS) 同埋國家地震情報中心都未收到有關破壞方面嘅即時報告。
地震嘅震央喺狄龍 (Dillon) 東北偏北大約 20 公里（15英哩）同埋比尤特以南大約 65 公里（40英哩）。
星期一喺法國東部里昂附近嘅沼澤地發現一隻死野鴨，佢被證實已經感染咗對人類致命嘅 H5N1 型禽流感病毒。
法國係繼奧地利、德國、斯洛文尼亞、保加利亞、希臘同意大利之後，第七個出現呢種病毒感染個案嘅歐盟國家。
克羅地亞同丹麥嘅 H5N1 疑似病例仲未得到證實。
錢伯斯控告上帝「對地球上數以百萬計嘅居民造成大範圍死亡、破壞同恐嚇」。
不可知論主義者錢伯斯認為，佢嘅控訴係「好無聊嘅」，而且「任何人都可以控訴任何人」。
卡米爾·聖桑嘅法國歌劇講嘅係一個藝術家嘅故事，「對毒品同日本嘅熱愛支配咗佢嘅一生」。
所以，表演者喺舞台上吸食大麻，而且劇院亦都鼓勵觀眾參與其中。
前眾議院議長紐特·金里奇、德州州長里克·佩里同國會女議員米歇爾·巴赫曼分別獲得第四、第五同第六名。
選舉結果出嚟之後，金里奇大讚桑托勒姆，不過對羅姆尼言辭強硬，指責佢喺愛荷華州播放咗反對金里奇嘅負面競選廣告。
佩里表示，佢即將「返返去德州，評估今晚黨團會議嘅結果，確定自己喺呢場競選當中係咪有前進嘅門路」，但後尾又話，佢仲會參加競選，而且會參加 1 月 21 號嘅南卡羅來納州初選。
巴赫曼喺 8 月份贏得咗艾姆斯·斯特勞民意調查，佢決定結束自己嘅競選活動。
呢名攝影師畀人送到加州大學洛杉磯分校羅納德·列根醫療中心，之後不治身亡。
據報佢只有廿幾歲。喺一份聲明中，比伯講：「雖然我唔喺現場，亦都冇直接牽涉呢宗令悲劇意外，但係我嘅諗法同祈禱都同受害人家人有關。」
娛樂新聞網站 TMZ 了解到，呢名攝影師喺塞普爾維達大道嘅另一邊停好自己架車，嘗試喺橫穿馬路前拍低警方攔截嘅相，然後繼續向前行，喺度攔截交通嘅加州高速公路騎警兩次命令佢返到另外一邊。
據警方指，撞到攝影師嘅司機面臨刑事指控嘅可能性並唔大。
因為一日只得18塊獎牌，好多國家都唔能夠企上頒獎台。
當中包括咗荷蘭選手Anna Jochemsen 喺尋日嘅女子站式超級大迴轉入面攞到第九名，而芬蘭選手Katja Saarinen 攞到第十名。
澳洲選手Mitchell Gourley喺男子站式超級大迴轉入面攞到第11名。捷克選手Oldrich Jelinek 就喺男子坐式超級大迴轉入面攞到第16名。
墨西哥選手Arly Velasquez 喺男子坐式超級大迴轉入面攞到第15名。而紐西蘭嘅Adam Hall 喺男子站式超級大迴轉入面攞到第九名。
波蘭男子視障滑雪運動員Maciej Krezel同埋引導員Anna Ogarzynska喺超級大迴轉入面攞到第13名。南韓選手Jong Seork Park喺男子坐式超級大迴轉入面攞到第24名。
2010 年地震之後抵達海地嘅聯合國維和部隊畀人指責係呢個病蔓延嘅罪魁禍首，呢個病就係喺部隊嘅營地附近開始傳染嘅。
根據訴訟，聯合國營地嘅廢物冇妥善消毒，搞到細菌進入阿蒂博尼特河（海地其中一條最大嘅河流）嘅支流。
喺部隊抵達之前，海地自十九世紀以嚟都冇遇過同呢個病有關嘅問題。
海地司法同埋民主研究所引用嘅獨立研究，認為尼泊爾嘅聯合國維和部隊喺唔知情嘅情況下將疾病帶到海地。
聯合國疾病專家丹妮爾·蘭塔尼表示，疫情爆發可能係因為維和部隊造成嘅。
咸美頓證實，霍華德大學醫院接收嘅病人情況穩定。
呢個病人曾經去過尼日利亞，嗰度曾經出現一啲伊波拉病毒嘅病例。
醫院依照感染控制機制，其中包括將病人同埋其他人隔離，以防其他人受到感染。
喺出演《阿森一族》之前，西蒙曾經喺好多個節目入面做過唔同嘅角色。
20 世紀 80 年代，佢曾經為《的士》、《乾杯》同埋《The Tracy Ullman Show》等節目工作。
1989 年，佢同布魯克斯同埋格羅寧一齊創作咗《阿森一族》，而且負責聘請咗呢齣劇嘅第一個編劇團隊。
雖然佢喺 1993 年就已經離開咗呢個節目，但係佢依然保留執行製作人嘅身份，仲繼續收每季高達幾千萬美元嘅版稅。
早前，中國新聞機構新華社報導咗一單劫機新聞。
之後嘅報導話，呢架飛機收到炸彈威脅，被迫飛返阿富汗，喺坎大哈降落。
早前嘅報導話，呢架飛機喺烏魯木齊緊急降落被拒絕之後，被迫轉返阿富汗。
航空事故喺伊朗見慣不怪。呢個國家嘅民用同軍方機隊都明顯老化，而且保養不善。
國際制裁意味住唔可以買入新嘅飛機。
呢個禮拜較早時，一架警方直升機墜毀，造成三個人死亡，三個人受傷。
上個月，伊朗一架飛往亞美尼亞嘅客機墜毀，機上 168 人遇難，呢個係伊朗多年嚟最嚴重嘅空難。
同一個月，另外一架客機衝出馬什哈德嘅一條跑道，撞到一塊牆，造成十七人遇難。
史密夫飛船已經取消巡迴演出入面剩低嘅演唱會。
呢個搖滾樂隊原定喺美國同加拿大巡迴演出至到 9 月 16 號。
因爲主唱史提芬·泰拿喺 8 月 5 號演出嘅時候，由舞台上面跌落嚟受傷，所以佢哋取消咗巡迴演出。
梅利輸咗第一個搶七決勝局，喺呢盤比賽入面兩個人都守住咗每一個發球局。
德爾-波特羅喺第二局啱啱開始就獲得優勢，但喺 6-6 之後亦都要搶七定勝負。
波特羅當時接受咗肩部治療，諗住返到賽場繼續比賽。
呢個節目喺當地時間晚上8:30開始 (15.00 UTC)。
全國各地嘅知名嘅歌手向Shri Shyam嘅腳底獻上拜讚歌或禱告歌曲
當晚表演由歌手Sanju Sharma拉開序幕，之後Jai Shankar Choudhary喺歌手Raju Khandelwal嘅陪同下亦都表演咗chhappan bhog拜讚歌。
然後，Lakkha Singh 帶頭唱拜讚歌。
將 108 塊 Chhappan Bhog（喺印度教中會供奉 56 種不同嘅食品，例如糖果、水果、果仁同菜餚等）供奉畀Baba Shyam。
Lakkha Singh喺歌手Raju Khandelwal陪同下亦都表演咗chhappan bhog拜讚歌。
喺禮拜四嘅東京遊戲展發佈會上，任天堂總裁岩田聰發佈咗公司新一代任天堂革命遊戲機嘅控制桿設計。
呢個控制桿同電視遙控好相似，利用放喺用戶電視機附近嘅兩個感應器三角測量佢喺三維空間入面嘅位置。
咁樣會令到玩家可以透過喺空中移動裝置嚟操縱電子遊戲入面嘅行動同埋動作。
基安卡洛·費斯切拉嘅賽車失控，喺比賽開始冇耐後就要退賽。
佢嘅隊友費南度·阿朗素喺比賽嘅大部分時間都係處於領先位置，但喺佢入站之後就失去咗優勢，呢層或者同右前轆安裝得唔好有關。
因為減震裝置喺比賽入面受損幾次，令到米高·舒麥加喺阿朗素之後冇耐就要退賽。
佢根據新聞發佈會上嘅文字記錄話：「佢好可愛，唱歌都好動聽。」
「我哋每次綵排嘅時候，我都畀佢深深感動。」
喺發射大概三分鐘後，一部載喺機上嘅攝影機顯示好多隔熱泡沫塑料碎片由燃料箱甩出嚟。
但係，當局認為碎片並冇對穿梭機造成任何損壞。
太空總署嘅太空穿梭計劃負責人N.小韋恩·希爾話，嗰啲泡沫塑料「喺我哋喺度擔心嘅嗰段時間之後」先甩出嚟嘅。
展示前五分鐘開始翻起大風，大概一分鐘後，風速達到時速七十公哩……然之後就落起咗大雨，雨滴大到好似針噉拍打你嘅皮膚，跟著冰雹從天而降，大家驚到尖叫，互相推撞。
我同我嘅家姐、佢嘅朋友失散咗，路上有兩個坐輪椅嘅殘疾人士，啲人只不過跨過去同推撞佢哋，」阿爾芒·范思哲講。
NHK仲報導話，新瀉縣柏崎刈羽核電站運作正常。
北陸電力公司報告話，地震冇造成任何影響，佢哋嘅志賀核能發電廠嘅1號同2號反應堆已經關閉。
據報導，呢個地區大約有 9400 個家庭冇水，大約有100 個家庭停電。
部份道路受損，受影響地區嘅鐵路服務亦中斷，而石川縣嘅能登機場依然關閉。
一個炸彈喺州長辦公室外面爆炸。
喺兩個鐘之內，另外三個炸彈喺政府大樓附近爆炸。
一啲報導提及，官方死亡人數有 8 個，而官方報告亦確認有 30 個人受傷；但最終數字仲未確定。
食咗受污染寵物食品而死亡嘅寵物，佢哋嘅尿液樣本同時搵到三聚氰酸同埋三聚氰胺。
呢間大學嘅研究人員指出，呢兩種化合物會互相反應，繼而形成晶體，可能會阻礙腎功能。
研究人員將三聚氰胺同埋三聚氰酸加到貓尿之中，然後觀察當中所形成嘅晶體。
通過紅外光譜 (FTIR) 進行比較之後，發現到呢啲晶體嘅成分同受影響寵物尿液裡面嘅成分，係一樣嘅。
我唔知妳有冇意識到，大多數嚟自中美洲嘅商品都係免稅進入呢個國家嘅。
不過，喺我哋招待你嘅嗰啲中美洲國家，我哋八成嘅商品都有被徵收關稅。
咁樣對我嚟講似乎冇道理；咁樣梗係唔公平啦。
我同其他人講，妳哋點樣對我哋，我哋亦會點對妳哋。
加州州長阿諾舒華辛力加簽署咗一項法案，禁止對未成年人出售或者出租暴力電子游戲。
呢項法案要求喺加州出售嘅暴力電子游戲一定要貼上「18」字樣嘅標籤，仲規定一旦出售畀未成年人，每次犯罪可判罰款 1000 美元。
公眾檢察長 Kier Starmer QC 今早發表聲明，宣佈起訴修恩和普萊斯。
修恩已經辭職並由下議院議員埃德·戴維接替佢喺內閣位置。下議院議員諾曼·蘭姆有望接替戴維空缺嘅商務部長一職。
修恩同普萊斯定喺2月16號西敏寺裁判法院提堂。
死者分別係25歲嘅尼古拉斯·阿爾登同埋21歲嘅扎卡里·庫德貝克。庫德貝克曾經做過司機。
埃德加·維吉拉嘅手臂同下爬都受咗傷，而基斯托夫·史禮達就要接受面部重建手術。
尤卡嘅武器喺指向第五個人嘅頭部嗰陣失靈。史禮達持續感到痛楚，一隻眼失明，一塊頭骨唔見咗，面部要用鈦合金重建。
史禮達喺美國空軍基地用視訊方式作證。
除咗禮拜三嘅比賽之外，卡帕尼度仲參加咗錦標賽嘅兩項個人項目。
佢嘅首個項目係迴轉賽，但係佢未能完成首個項目。116 名參賽者當中，有 36 人喺呢場比賽入面嘅成績相同。
佢嘅另一個項目係大迴轉。佢以 4 分 41 秒 30 嘅總成績，喺女子坐式滑雪組入面位列第十，比第一名嘅奧地利選手克勞迪婭·洛施慢咗 2 分 11 秒 60，比第九名嘅匈牙利選手鐘宜·達妮慢咗 1 分 09 秒 02。
女子坐式滑雪組有四名滑雪選手完成唔到比賽，大迴轉項目共 117 位滑雪選手，當中有 45 個喺比賽入面冇排名。
中央邦警方搵返俾人偷咗嘅手提電腦同手機。
副監察長 DK Arya 表示：「我哋已經拉咗五個強姦呢名瑞士女人嘅疑犯，仲搵返佢嘅手機同手提電腦」。
被告姓名分別係 Baba Kanjar、Bhutha Kanjar、Rampro Kanjar、Gaza Kanjar 和 Vishnu Kanjar。
警察局長錢德拉·謝卡·索拉基表示，被告出庭嗰陣蒙住面。
雖然撞車嗰陣有三個人喺屋入面，但係冇人受傷。
不過，司機頭部受到重創。
出事嘅道路暫時關閉，緊急服務部門將困喺紅色 Audi TT 嘅司機救出。
原先，佢喺大雅茅斯嘅詹姆士·佩吉特醫院留醫。
之後，佢被轉到劍橋阿登布魯克醫院。
之後，Adekoya 被控謀殺佢自己嘅仔；案件會喺愛丁堡郡長法院受審。
佢現時被拘留，等候起訴同審判，但由於佢嘅相片已經廣泛流傳，任何目擊者嘅證據都有可能受到影響。
咁喺英國其他地方相當普遍，不過蘇格蘭司法部門嘅做法唔同，法院認為公佈相片可能會造成偏見。
鄧迪大學嘅帕梅拉·弗格遜教授指出：「如果記者發佈疑犯相片，似乎係喺度行緊鋼線一樣。」
全面負責起訴嘅英國皇家法院向記者講，至少喺起訴之前唔會再發表進一步嘅評論。
根據洩露嘅消息，呢份文件會提到邊界爭端，巴勒斯坦希望以1967年中東戰爭前嘅邊界為基礎。
據報導，所涉及嘅其他議題包括對兩國都同樣神聖嘅耶路撒冷嘅未來狀況，以及約旦河谷嘅問題。
以色列要求簽署停火協議之後，喺約旦河谷地區繼續派軍駐守 10 年，但巴勒斯坦自治政府只係同意以軍駐守 5 年。
參加蟲害防治補充試驗嘅射擊人員，會由護林員密切監督，試驗亦會受到監察，同時對成效加以評估。
喺國家公園和野生動物服務 (NPWS) 同澳洲射擊運動員協會（NSW）嘅合作之下，根據射擊運動員協會嘅狩獵計劃招募合資格嘅義工。
據國家公園和野生動物服務嘅公園保育與文物代理主任米克·奧弗林所講，被揀中參加第一次射擊行動嘅四名獵手，都接受咗全面嘅安全同培訓指導。
馬特利尋日喺由九名成員組成嘅新任臨時選舉委員會宣誓就職。
今次係馬特利四年嚟嘅第五次CEP。
上個月，一個總統委員會建議前 CEP 辭職，成為推動國家走向新選舉嘅其中措施。
呢個委員會係馬特利對10月開始嘅大面積反政府示威活動嘅回應。
由於未能舉行選舉，時不時會引發暴力示威活動，其中一啲選舉仲自 2011 年以嚟就未有舉行。
據報導，大約有60宗iPod過熱故障，一共引發6場火災，4個人輕微燒傷。
日本經濟產業省(METI) 表示，已經獲悉27宗意外同呢啲裝置有關。
METI 上個禮拜宣佈，蘋果公司已經通知佢哋另外 34 宗過熱事件，公司認為事件性質「唔嚴重」。
METI回應，蘋果推遲發佈報告「實在令人遺憾」。
馬里亞納地震發生喺當地時間上晝07:19（格林尼治標準時間星期五晚 09:19）。
北馬里亞納嘅緊急管理辦公室指出，國內冇收到損失報告。
太平洋海嘯預警中心亦表示，當時冇任何海嘯嘅跡象。
一個前菲律賓警察喺首都馬尼拉，劫持香港遊客坐嘅巴士，將佢哋當做人質。
羅蘭多·門多薩用 M16 步槍對遊客開火。
部份人質已經獲救，而家至少有六個人確認死亡。
包括小朋友同長者在內嘅六名人質，同埋菲律賓籍嘅攝影師提早獲釋。
後嚟，嗰班攝影師代替一個需要上廁所嘅中年女士。門多薩畀人擊斃。
列金斯追隨爸爸嘅腳步，開始咗醫學生涯。
佢接受過產科醫生嘅培訓，1959年開始喺奧克蘭國家婦女醫院工作。
佢喺醫院做嘢嗰陣，列金斯開始喺業餘時間研究早產問題。
佢嘅研究顯示，若果服用一種激素，就會加快胎兒肺部生長。
新華社報導，政府調查人員禮拜三搵到兩個「黑盒」飛行記錄儀。
其他摔角手都向Luna致敬。
Tommy Dreamer講：「Luna係第一位極限女王。我嘅第一位經紀人。露娜喺雙月之夜過身。同佢一樣咁獨特。女強人一個。」
Dustin「Goldust」Runnels評論話：「Luna同我一樣咁古靈精怪……或者比起我有過之無而不及……我愛佢，我會掛住佢嘅……希望佢喺去一個更加好嘅地方。」
自2008年以嚟，喺2010年聯邦大選前接受調查嘅1400人入面，反對澳洲成為共和國嘅人數增加咗8%。
臨時總理朱莉婭·吉拉德喺2010年聯邦大選期間聲稱，佢認為澳洲應該喺英女王伊利莎白二世統治結束嗰陣，改成共和國。
34%嘅受訪者同意呢個觀點，希望英女王伊利莎白二世成為澳洲最後一位君主。
從民意調查嘅極端角度嚟睇，29%嘅受訪者認為澳洲應該盡快成為共和國，31%嘅人認為澳洲永遠唔應該成為共和國。
呢位奧運金牌得主本來應該喺英聯邦運動會參加100米同200米嘅自由泳，同埋三項接力賽，但因為佢嘅病情，令佢嘅健康狀況一直受到質疑。
佢一直冇辦法服食止痛所需嘅藥物，因為呢啲藥係奧運會嘅違禁藥。
中密蘇里大學數學家兼電腦科學教授柯蒂斯·庫珀喺1月25號發現咗現時為止已知嘅最大質數。
二月初，幾個人用唔同嘅硬件同軟件驗證咗呢個發現，並喺禮拜二公佈。
彗星可能係地球上嘅水同埋有機物質嘅來源，而且呢啲物質可以形成蛋白質同埋維持生命。
科學家希望瞭解行星點樣形成，特別係地球係點樣形成嘅，皆因好耐以前彗星曾經同地球相撞。
現年 53 歲嘅科莫今年早前開始擔任州長，同時喺上月簽署咗一項同性婚姻合法化法案。
佢形容呢啲謠言係「政治噪音同愚蠢行為」。
據推測，佢即將喺 2016 年競選總統。
美國聯邦航空局聲稱，NextGen系統可以縮短飛機航線，每年慳幾百萬加侖嘅燃料，同埋減少碳排放。
佢使用咗基於衛星嘅技術，而唔係舊式嘅基於地面雷達嘅技術，噉樣空中交通管制員就可以更精確噉定位飛機，向機師提供更準確的資訊。
冇其他交通工具可以搭，地面列車亦都唔會喺溫布利埋站，地面又冇停車場同泊車換乘設施。
由於民眾擔心冇交通工具，所以比賽有可能被迫喺冇球迷嘅情況下閉門作賽。
禮拜四喺《科學》雜誌上面發表嘅一份研究，指出厄瓜多爾加拉帕戈斯群島上面嘅一種新鳥類係點樣形成。
美國普林斯頓大學同瑞典烏普薩拉大學嘅研究人員指出，大家一直都認爲進化過程需要較長嘅時間，但由於當地嘅達爾文雀(Geospiza fortes)同外來嘅仙人掌雀(Geospiza conirostris)交配繁殖，令到新物種只係用咗兩代時間，就進化咗啦。
黃金可以加工成各種形狀。佢可以捲成精細嘅形狀。
佢可以拉成細絲，亦可以扭曲同編織。又可以錘擊或捲成薄片。
佢可以做得好薄，然後黐喺其他金屬上面。有時薄到可以做出用嚟裝飾書本嘅手繪圖案，所以又叫做「泥金裝飾手稿」。
呢樣就係所謂嘅化學物質pH值。妳可以用紅色椰菜汁嚟做指示劑。
椰菜汁嘅顏色變化取決於化學物質嘅酸性或鹼性。
酸鹼值 (pH) 用測試化學品當中嘅氫離子 (pH 裡面嘅 H) 量嚟表示。
氫離子係電子被剝離嘅質子（因為氫原子由一個質子同一個電子組成）。
將兩種乾粉以旋轉方式撈勻，然後用乾淨嘅濕手將佢哋搓成一個波。
雙手嘅水分會同外層發生反應，會令人覺得好得意，而且會形成一種外殼。
哈拉帕市同莫亨佐達羅市幾乎每家每戶都有一個抽水馬桶，連接住一個複雜嘅污水系統。
喺希臘克里特島同聖托里尼島嘅米諾斯城嘅房屋，發現咗污水系統嘅蹤跡。
古埃及、波斯同中國都有廁所。喺羅馬文明入面，廁所有時係公共澡堂嘅一部分，男女混用。
當妳同千里之外嘅人打電話時，妳就要用衛星電話。
太空嘅衛星接到電話，然後幾乎會即時將佢反射返嚟。
衛星係由火箭送上太空嘅。科學家之所以喺太空用望遠鏡，係因為地球大氣層會扭曲我哋嘅一部份光線同埋視野。
需要一支超過100英呎高嘅巨型火箭，先可以將衛星或望遠鏡送上太空。
車轆以不可思議嘅方式改變咗世界。車轆最大嘅貢獻就係令到我哋嘅交通更加方便快捷。
佢將火車、汽車同埋其他好多種類嘅交通工具帶俾我哋。
喺佢哋下面嘅係更多嘅中型貓科動物，佢哋獵食中等體型嘅獵物，由兔仔、羚羊以至鹿都有。
最後，仲有好多小型貓科動物（包括鬆毛嘅寵物貓），佢哋會獵食昆蟲、鼠類、蜥蜴同埋雀鳥之類嘅小型獵物。
佢哋成功嘅秘訣在於適當嘅分工，每隻貓科動物都會有一份指定工作，以防止佢哋同其他動物競爭。
獅子係社會性最強嘅貓科動物，佢哋群居喺叫做「獅群」嘅群體之中。
獅群由一至三隻有血緣關係嘅成年雄獅，加上多達三十隻嘅雌獅同幼獅組成。
雌性之間通常關係密切，係一個集姊妹同囡囡於一身嘅大家族。
獅群嘅行為好似狼或狗，佢哋嘅行為同獅子（但唔係其他大型貓科動物）驚人噉相似，對獵物亦都非常致命。
老虎屬於全能運動員，佢哋可以攀爬 (雖然唔太擅長)、游水、跳遠，佢嘅拉力係一個強壯人類嘅五倍。
老虎同獅子、豹、美洲豹都係同屬動物 (豹屬)。貓科動物之中就得佢哋四種可以咆哮。
老虎嘅咆哮聲同獅子嘅大聲吼叫唔同，相反，同齜牙低吼仲似。
豹貓鐘意食小動物。如果可以嘅話，佢哋會捉馬騮、蛇、鼠類同雀鳥。豹貓狩獵嘅幾乎所有動物都比佢自己嘅體形細得多。
科學家認為，豹貓會通過嗅覺聞出獵物喺地面嘅位置，從而跟蹤同搵獵物。
佢哋喺黑暗中嘅夜視能力好高，而且可以無聲無息咁行動。豹貓捕食獵物嘅方式係先融入獵物四周嘅環境，然後伏擊獵物。
如果一細班生物 (較細嘅群體) 同佢哋所誕生嘅主群體分離出嚟 (比如，如果佢哋越過山脈或者河流，抑或如果佢哋搬到一個新嘅島嶼，令到佢哋冇辦法輕易搬返嚟)，佢哋通常會發現自己身處嘅環境同以前唔同。
新環境有唔同嘅資源、唔同嘅競爭對手，所以呢個新群體要有唔同嘅習性或者係適應能力，先至可以成為比以前更強大嘅競爭對手。
原始群體根本冇咩變化，佢哋仲係需要好似以前咁嘅適應能力。
隨住時間流逝，新群體會開始適應新嘅環境，佢哋越睇就越唔似其他群體。
最後，經過幾千年甚至幾百萬年後，呢兩個群體睇起嚟簡直係差天共地，搞到佢哋都唔可能再稱之為同一物種。
我哋叫呢個過程做物種形成，意思即係新物種嘅形成。物種形成係進化嘅必然結果，亦都係進化過程入面相當重要嘅一環。
植物製造人類吸入嘅氧氣，同時吸收人類呼出嚟嘅二氧化碳。
植物通過光合作用借助太陽嚟製造食物。佢哋亦提供綠蔭。
我哋用植物起屋，用植物做衫。我哋食嘅大多數食物都係植物。冇咗植物，動物就冇辦法生存。
滄龍係佢哋嗰個時代嘅頂尖掠食者，所以除咗其他滄龍之外，佢哋咩都唔怕。
佢哋長長嘅顎生滿 70 幾隻好似刀咁利嘅牙齒，上顎仲有一棚牙齒，意味住喺佢哋路徑行過嘅生物都走唔甩。
我哋唔確定，但佢可能有條分叉嘅脷。佢食嘅嘢包括海龜、大型魚類、其他滄龍，甚至可能同類相殘。
佢仲會攻擊所有跌落水嘅嘢；就算係好似霸王龍咁嘅巨型恐龍，都冇辦法同佢匹敵。
雖然羅馬人嘅大多數食物對我哋嚟講都好熟悉，但係佢哋亦都有一啲奇怪或者係唔尋常嘅盛宴食物，包括野豬、孔雀、蝸牛同一種叫做睡鼠嘅囓齒動物。
另一個唔同嘅地方在於，當窮人同女人坐喺凳上面食飯嗰陣，有錢人就鐘意一齊舉行宴會，佢哋會一邊側身瞓一邊食飯。
古羅馬嘅食物唔可能包括後尾幾個世紀由美國或亞洲嚟到歐洲嘅食物。
例如，佢哋冇粟米、蕃茄、薯仔或者可可，古羅馬人亦從來都冇食過火雞。
巴比倫人為佢哋嘅每一位神靈起一座被認為係眾神之家嘅主神廟。
民眾會向神靈獻祭，而祭司會通過儀式同節日嚟滿足神靈嘅需求。
每座神廟都有一個開放式神廟院落，亦有一個淨係得祭司先入得嘅內部聖所。
有時啲人會起一啲特殊嘅金字塔形狀嘅塔樓，稱之為神塔，成為神廟嘅一部分。
塔頂係神靈嘅特別聖所。
由於中東嘅氣候溫暖，樓宇顯得唔係咁重要。
大部分希伯來人嘅家庭生活，都喺戶外進行。
女性會喺後院煮嘢食；鋪頭只不過係對正街邊嘅開放式櫃位。石頭就用嚟起屋。
因為迦南嘅領土冇大型森林，所以木材極為昂貴。
格陵蘭人煙稀少。根據北歐傳說記載，紅鬍子艾瑞克因為謀殺罪而被逐出冰島，佢向西航行嗰陣，發現咗呢個島，命名為格陵蘭島。
無論佢發現咗乜嘢，愛斯基摩部落喺嗰個時候，就已經住喺嗰度。
雖然每個國家都曾經屬於「斯堪嘅納維亞」，不過丹麥、瑞典、挪威同冰島嘅人民、國王、風俗同歷史之間依然有好多唔同嘅地方。
如果妳已經睇過《驚天奪寶》(National Treasure) 呢部電影，妳可能會認為《獨立宣言》(Declaration of Independence) 嘅背面畫咗一幅藏寶圖。
但係事實並唔係咁。雖然文件背面寫咗一啲嘢，但唔係藏寶圖。
《獨立宣言》背面寫住「1776 年 7 月 4 日獨立宣言正本」。呢句話倒轉咁寫喺文件底下。
雖然確實冇人知道係邊個寫嘅，但眾所周知，嗰份大型羊皮紙文件（尺寸係 29¾ 吋乘 24½ 吋）喺早期係捲起嚟存放嘅。
所以，加入符號好可能淨係當係一個標籤。
諾曼第登陸戰同之後嘅戰役，解放咗法國北部，不過法國南部仲未解放。
佢由「維希」法國人統治。呢班法國人喺1940年同德國人講和，兼且同侵略者合作而唔係對抗佢哋。
1940 年 8 月 15 號，盟軍攻入法國南部，呢次進攻叫做「龍騎兵行動」。
美軍同解放法國部隊喺單單兩個禮拜之內就解放咗法國南部，跟住轉向德國。
文明係指單一文化由合作生活同埋工作嘅一大群人 (即社會) 共享。
「文明」(civilization) 呢個字，源自拉丁文 civilis（意思係民事）；佢同拉丁文 civis（意思係公民）同 civitas（意思係城市或城邦）相關，亦都喺某程度上界定咗社會嘅規模。
城邦係國家嘅前身。文明文化意味住知識嘅世代相傳、文化足跡嘅延續，同埋公平傳播。
弱勢文化往往喺冇留低有關歷史證據嘅情況下就消失咗，亦冇俾人承認係真正嘅文明。
喺獨立戰爭期間，十三個州首先根據《邦聯條例》組建咗一個脆弱嘅中央政府，國會係佢唯一嘅組成部分。
國會冇任何徵稅嘅權力，而且由於冇國家行政或者司法機構，佢依靠州當局嚟執行所有嘅法案，而州當局往往亦唔合作。
國會亦都冇權推翻稅法同各個州份之間嘅關稅。
呢啲條例需要得到所有州嘅一致同意，先至可以進行修改，而呢啲州並唔重視中央政府，連州代表都經常缺席。
意大利國家隊同德國國家隊並列世界第二，亦曾經獲得 2006 年 FIFA 世界盃冠軍。
受歡迎嘅運動項目包括：足球、籃球、排球、水球、擊劍、欖球、單車、冰上曲棍球、滾軸曲棍球同一級方程式賽車。
冬季運動喺北部地區最受歡迎，呢個地區嘅意大利人都有參加國際比賽同奧林匹克項目。
日本擁有接近 7,000 個島嶼 (最大嘅係本州)，令到日本成為世界第 7 大島嶼！
因為日本擁有一群島嶼，所以從地理角度嚟睇，日本經常被稱為「群島」。
台灣嘅歷史可以追溯到 15 世紀，當時路過嘅歐洲水手將呢度命名為 Ilha Formosa，意思係美麗島。
1624 年，荷蘭東印度公司喺台灣西南部建立基地，開始改革原住民嘅穀物生產方式，同時僱用中國勞工喺佢嘅水稻同甘蔗種植園工作。
1683 年，清朝 (1644-1912) 軍隊控制台灣嘅西部同北部沿海地區，並喺 1885 年宣佈台灣係大清帝國嘅一個省。
1895 年，喺第一次中日戰爭 (1894-1895) 戰敗之後，清政府簽署《馬關條約》。呢份條約將台灣嘅主權割讓俾日本，而日本對呢個島嶼嘅統治到 1945 年先至結束。
馬丘比丘由三個主要結構組成，即係因蒂瓦塔納、太陽神廟同三窗神廟。
大多數建築群邊緣嘅建築都重建過，方便遊客用更好嘅方式瞭解佢哋嘅本來嘅面目。
到 1976 年，馬丘比丘已經修復咗三成，而修復工程亦一直持續到今時今日。
例如，35 毫米係世上最普遍嘅靜態影像攝影格式，佢係模擬菲林攝影時代終結嗰陣嘅主流菲林尺寸。
雖然時至今日仲有生產，但更重要嘅係，數碼相機嘅影像感測器格式亦沿用佢嘅長寬比。
35 毫米嘅格式的確令人有啲迷網，佢實際闊度係 36 毫米，高 24 毫米。
所以，呢種格式嘅長寬比 (除以十二得到最簡單嘅整數) 就係所謂嘅 3:2。
好多常見格式 (例如，APS 系列格式) 就等於或接近呢個長寬比。
俾人濫用得最多同經常俾人詬病嘅三分法則，係一個簡單嘅準則，就喺要喺營造生動感覺嘅同時保持圖像嘅秩序。
佢指出主體最有效位置就係喺將影像橫直分割成三等份線嘅相交點之上 (見示例)。
喺呢段歐洲歷史當中，變得有錢而強大嘅天主教會受到嚴格嘅審查。
一千幾年嚟，雖然語言同習俗存在差異，但係基督教依然將歐洲國家聯繫埋一齊。
佢哋無處不在嘅力量影響住每個人，不論係國王定係平民。
其中一條基督教嘅主要信條就係，錢財應該用嚟減輕痛苦同埋貧困，而教會嘅貨幣基金就係因為呢個原因而存在。
教會嘅中央權力機構設喺羅馬，已經有一千幾年嘅歷史嘞，權力同金錢咁集中令到好多人質疑係咪符合呢個信條。
敵對行動爆發後冇幾耐，英國開始對德國發起海事封鎖。
事實證明，呢個策略係有效嘅，切斷咗重要嘅軍、民用物資供應，不過呢種封鎖違反咗過去兩個世紀幾項國際協議所制訂嘅公認國際法。
英國喺國際水域布雷，嚟到防止任何船隻駛入成個海域，甚至對中立船隻亦構成威脅。
由於對呢種戰術嘅反應有限，德國預計佢嘅無限制潛艇戰事，都會有類似嘅反應。
1920 年，大多數公民同國家嘅普遍態度都係秉持和平主義，同埋孤立主義嘅立場。
喺目睹第一次世界大戰期間戰爭嘅恐怖同暴行之後，各國都希望將來可以避免再次出現呢種情況。
1884年，特斯拉搬到美國，喺紐約市嘅愛迪生公司返工。
佢帶住自己嘅4美仙、一本詩集同查爾斯·巴徹勒（佢上一份工嘅經理）畀托馬斯·愛迪生嘅推薦信嚟到美國。
中國古代對於唔同嘅時期，都有住獨特嘅展現方式；中國嘅每一個階段或者每一個掌權家族都係一個獨特嘅王朝。
歷朝歷代之間，都係一個唔穩定嘅分治時代。其中最出名嘅時期，係出現喺漢朝同晉朝之間長達 60 年嘅三國時代。
喺呢啲時期，好多爭奪皇位嘅貴族之間都發生咗激烈嘅戰爭。
三國係中國古代歷史上最血腥嘅時代之一，成千上萬嘅人為咗坐喺西安大皇宫嘅最高寶座而喪生。
眾多社會、政治影響相繼浮現，比如採用公制、由專制到共和制嘅轉變、民族主義同埋國家屬於人民而唔係單一統治者嘅想法。
同樣喺大革命之後，各行職業都開放俾男性申請，俾最有抱負同最成功嘅人士承繼。
軍隊嘅情況一樣，皆因軍階而家唔再係同階級掛鉤，而係根據能力決定。
法國大革命同樣激勵咗其他國家好多受壓迫嘅工人階級，開始自己嘅革命。
穆罕默德對世俗生活以外嘅事，都相當感興趣。佢以前經常去「光」之山 (Noor) 上面一個叫做「希拉 (Hira)」嘅洞穴冥想。
山洞經過時間考驗而成，反映咗穆罕默德精神傾向鮮明的形象。
呢個洞穴坐落喺麥加以北嘅一座山頂之上，與世隔絕。
事實上，就算知道佢嘅存在，根本都唔容易搵到。一旦進入洞穴，就完全與世隔絕。
呢度只會睇到清澈美麗嘅天空，同埋延綿嘅山脈。而由洞穴裡面向外看，只會睇到同聽見一小片世界。
直至現時為止，吉薩大金字塔係七大奇跡之中唯一依然屹立不倒嘅奇觀。
大金字塔由埃及人於公元前三世紀興建，係為咗紀念已故法老而起嘅眾多大型金字塔建築物之一。
位於吉薩高原或埃及帝王谷嘅「吉薩金字塔群」，包含幾座金字塔（其中大金字塔最大）、幾個小陵墓、幾座神廟同宏偉嘅獅身人面像。
大金字塔係為咗紀念胡夫法老而起嘅，好多細座啲嘅金字塔、陵墓同埋神廟係為咗紀念胡夫嘅夫人同家族成員而起嘅。
「上弓」嘅記號睇落好似一個V字，「下弓」嘅記號好似一個釘書釘或者係冇底邊嘅正方形。
向上嘅意思係指你應該喺弓尖開始推弓，向下嘅意思係指你應該喺弓根 (妳手揸弓嘅地方) 開始拉弓。
上弓通常會發出更柔和嘅聲音，而下弓就會發出更有力、更堅實嘅聲音。
可以隨意用鉛筆寫低屬於妳自己嘅記號，但要記住，印刷嘅運弓記號係出於音樂原因，所以佢哋通常應該要受到尊重。
1789 年 10 月 6 日，受到驚嚇嘅國王路易十六、王后瑪麗安東妮、佢哋兩個年幼嘅小朋友（11 歲嘅瑪麗泰瑞絲同 4 歲嘅路易夏爾）連同國王嘅妹妹伊莉莎白夫人，俾一班市井婦人由凡爾賽逼返巴黎。
佢哋坐馬車返到巴黎，俾一班大嗌大叫、大聲威脅國王同王后嘅人包圍。
呢班人強迫國王同王后將馬車嘅窗打開。
一個暴徒一度喺已經受到驚嚇嘅王后面前，揮動一個喺凡爾賽宮被斬首嘅皇家衛士頭顱。
美國嘅帝國主義征服咗菲律賓，而戰爭嘅支出最後由菲律賓人民自行承擔。
佢哋被迫向美國殖民政權納稅，以菲律賓政府嘅名義透過華爾街銀行支付大部分嘅支出同埋債券利息。
當然，長期剝削菲律賓人民所獲得嘅超額利益，將組成美國帝國主義嘅基本收益。
要瞭解聖殿騎士團，就一定要瞭解促使騎士團創建嘅背景。
事件發生嘅年代通常被稱為中世紀盛期，即 11 世紀、12 世紀同 13 世紀 (公元 1000–1300 年) 嘅歐洲歷史時期。
中世紀盛期之前係中世紀早期，之後係中世紀晚期，一般認為中世紀晚期大約喺公元前 1500 年結束。
技術決定論係一個術語，包含多種正喺度實行嘅意念，由技術推動或技術性命令，以至喺嚴格意義上，都認為人類命運係由與科學規律及其技術顯現相關嘅深層邏輯所驅動。
大多數對技術決定論嘅解釋都有兩個普遍嘅觀點：技術本身嘅發展喺好大程度上，已經超越咗文化或政治影響，而技術反過嚟會「影響」固有嘅社會，而唔係受社會制約。
例如，有人可能會講，汽車必然會導致道路嘅發展。
不過，如果只有少數汽車，一個覆蓋全國嘅道路網絡喺經濟上並唔可行，因此會開發出新嘅生產方法，以降低擁有汽車嘅成本。
汽車擁有量亦會導致更多道路意外事故，從而帶嚟醫療嘅新技術發明，以治療受傷嘅身體。
浪漫主義有好大嘅文化決定論因素，從歌德、費希特同施萊格爾等作家身上可以推斷出嚟。
喺浪漫主義嘅背景下，地理塑造咗個人，隨住時間嘅流逝，出現咗同地理有關嘅習俗、文化，呢啲習俗、文化同社會地位相配，勝過強加俾人嘅法律。
正如巴黎獲譽為當代世界嘅時尚之都噉，君士坦丁堡獲視為封建時代歐洲嘅時尚之都。
佢嘅「奢侈品中心」嘅美譽始於公元400年左右，一直持續到公元1100年左右。
喺12世紀，佢嘅地位有所下降，主要係系因為十字軍帶埋絲綢、香料之類嘅戰利品返嚟，呢啲戰利品比拜占庭市場上提供嘅商品更受歡迎。
就喺呢個時候，君士坦丁堡將時尚之都嘅稱號拱手讓畀巴黎。
哥特式風格喺 10 至 11 世紀同埋 14 世紀盛行。
起初，服飾深受東方拜占庭文化嘅影響。
但由於傳播渠道慢，西方流行嘅風格可能會落後25到30年。
到中世紀末期，西歐開始發展出自己嘅風格。當時最重大嘅發展嚟自十字軍，令大家都開始用衫鈕扣衫。
永續農業係指為咗生產足夠嘅糧食，滿足務農者同佢地屋企嘅需求所進行嘅農業。
永續農業係一種簡單嘅系統，通常係有機嘅系統，使用生態區本地保存嘅種子，結合輪作或其他相對簡單嘅技術，以最大限度嘅方式提高產量。
歷史上，大多數農民都從事永續農業，好多發展中國家嘅情況依然係咁。
次文化將一班志同道合嘅個體聚集起嚟，佢哋感到被社會標準無視，而次文化亦可以俾佢哋發展出身份認同感。
次文化可以因成員嘅年齡、種族、階級、地位同埋/或者性別而各具特色。
決定次文化獨特性嘅因素可能系語言、美學、宗教、政治、性、地理或多種因素嘅組合。
次文化嘅成員通常會透過既獨特又具象徵性嘅方式嚟表明佢哋嘅成員身份，當中包括服飾、舉止、暗語。
說明社會化重要性嘅其中一個最常用方法，就係舉出少數不幸嘅兒童案例；呢啲兒童因為喺成長過程中受到忽視、遇到不幸或者係被故意虐待，而無獲得成年人嘅社會教化。
咁樣嘅細路被稱為「野孩子」。有啲野孩子俾人 (通常係佢哋自己嘅父母) 韞喺屋企；有啲個案，呢種細路嘅行為係由於父母拒絕接受子女嚴重嘅智力或身體缺陷所致。
野孩子喺俾人遺棄或離家出走之前，可能經受過嚴重嘅虐待或創傷。
有啲人據講係由動物養大嘅；有啲據講自己喺野外求生。
當野孩子完全畀非人類動物養大嘅時候，野孩子表現嘅行為（喺身體限制範圍之內）幾乎同特別照顧佢嘅動物嘅行為完全相似，比如怕人類或者對人類冷漠。
雖然項目學習法應該會令到學習變得更容易、更有趣，但係鷹架理論更進一步。
鷹架理論唔係一種學習方法，而係一種輔助，即係支援體驗緊新嘅學習方法嗰啲人，例如用新嘅電腦程式或開展新項目。
鷹架既可以係虛擬嘅，亦可以係真實嘅，換句話講，老師係鷹架嘅一種形式，但Microsoft Office嘅小萬字夾人亦係噉。
虛鷹架被內化喺軟件入面，目的係提問、提示同解釋學生可能難以單獨處理嘅程序。
細孥被安置喺寄養中心嘅理由有好多種，從忽視到虐待，甚至勒索，諸如此類。
任何細孥都唔應該喺一個冇教養、冇關愛、冇教育嘅環境之中長大，但佢哋的確係噉。
我哋相信寄養機制係呢班細孥嘅安全地帶。
我哋嘅寄養體制將會提供安全嘅家園、充滿愛心嘅照顧者、穩定嘅教育同埋可靠嘅醫療保健。
寄養服務者應該提供佢哋上一個家冇嘅所有必需品。
互聯網融合咗大眾傳播同人際傳播嘅元素。
互聯網嘅獨特性額外增加咗使用同慾望滿足方面嘅層面。
例如，「學習」同「社會化」被認為係使用互聯網嘅重要動機（James等，1995）。
Eighmey同McCord（1998）喺調查受眾對網站嘅反應之時，都將「個人參與」同「持續關系」確定為新嘅動機方面。
錄像嘅使用喺解讀持續幾毫秒嘅微表情同面部動作方面帶嚟重要發現。
特別係，有人聲稱可以透過準確解讀微表情嚟檢測一個人係咪喺度講大話。
奧利弗·薩克斯喺佢嘅論文《總統的演講》裡面指出，就算係因為腦部損傷而冇辦法理解演講內容嘅人，依然能夠準確判斷講者嘅真誠程度。
佢甚至提出，家犬之類嘅動物可能亦同樣有呢種能夠解讀人類行為嘅能力。
20世紀嘅研究顯示，遺傳變異分為兩種：隱性同顯性。
突變增加咗新嘅遺傳變異，並選擇性剔除基因庫中嘅顯性變異。
分離同重組喺每一代嘅兩個變異庫之間來回切換。
喺大草原上，擁有類似人類消化系統嘅靈長類動物好難從佢搵到嘅植物資源當中攝取所需嘅氨基酸。
而且，唔噉做會帶嚟嚴重後果：生長抑制、營養不良，最後死亡。
雖然最容易獲得嘅植物資源係葉同埋豆類之中嘅蛋白質，但係呢啲蛋白質對好似我哋噉嘅靈長類動物嚟講好難消化，除非煮過。
相比之下，動物性食物（螞蟻、白蟻、蛋）唔單止容易消化，而且佢哋提供咗大量含有全部必需氨基酸嘅蛋白質。
綜合考慮，如果我哋自己嘅祖先好似今日大草原上嘅黑猩猩一樣解決咗佢哋嘅「蛋白質問題」，呢點都唔會令人覺得驚訝。
睡眠中斷係指喺正常睡眠期間有目的噉醒，並喺短時間後（10-60分鐘）再次瞓返嘅過程。
用一個相對安靜嘅鬧鐘就可以好容易噉做到，令你清醒過嚟，而唔會完全嘈醒你。
如果你會喺睡眠中途重設鬧鐘，你可以將佢放喺房間嘅另一邊，逼你起身撳停佢。
其他基於生物節奏嘅選項包括喺瞓覺前飲大量液體（尤其係飲水或者飲茶，眾所周知，茶可以利尿），逼人起身屙尿。
一個人內心平靜嘅程度同身體、精神嘅緊張程度相反。
越唔緊張，表現出嘅生活力量就越正面。每個人都有可以搵到絕對嘅平靜同滿足嘅潛能。
每個人都可以覺醒。唯一阻礙呢個目標實現嘅係我哋自己嘅緊張同消極情緒。
藏傳佛教以佛陀嘅教義為根基，不過通過大乘佛教嘅愛之道同埋好多源於印度瑜伽嘅技巧先得以推廣開去。
藏傳佛教原則上好簡單。佢包括咗昆達利尼瑜伽、冥想同兼爱之道。
昆達利尼瑜伽通過瑜伽姿勢、呼吸練習、咒語同可視化嚟喚醒昆達里尼能量（覺醒能量）。
西藏冥想嘅中心係本尊瑜伽。通過將各種神靈可視化，凈化能量通道，打通脈輪，就會產生覺醒嘅意識。
德國係第二次世界大戰嘅共同敵人，促成美蘇合作。隨住戰爭結束，兩國喺制度、進程同文化上嘅衝突令到兩國不和。
戰爭結束兩年後，從前嘅盟友而家變成咗敵人，冷戰正式開始。
打後40年持續冷戰，仲從非洲到亞洲戰場上搵咗代理軍隊喺阿富汗、古巴等其他好多地方進行真正嘅戰爭。
到 1939 年 9 月 17 號，波蘭嘅防衛已經被擊破，唯一嘅希望就係沿住羅馬尼亞橋頭堡撤退並重新組織。
但係，呢啲計劃幾乎喺一夜之間就廢除，當時超過八十萬名蘇聯紅軍士兵違反《裡加和平條約》，亦即係《蘇波互不侵犯條約》，以及其他雙邊同多邊國際條約，入侵咗波蘭東部地區，進入並建立白俄羅斯同烏克蘭前線。
利用船運暫時係投送大量人力物力穿洋過海嘅最有效方式。
傳統上，海軍嘅職責係確保你嘅國家維持投送人力物力嘅能力，同時干擾妳嘅敵人投送人力物力嘅能力。
其中一個最值得注意嘅近代例子係第二次世界大戰時嘅北大西洋戰役。美國曾經嘗試橫跨大西洋，投送人力物力去幫英國。
同一時間，德國海軍主要使用U 型潛水艇去盡力阻止運輸。
如果盟軍失敗咗，德國好可能會好似征服其他歐洲國家噉征服英國。
山羊似乎大約一萬年前喺伊朗嘅扎格羅斯山脈首次畀人馴化。
古代文化同部落開始飼養佢哋，方便獲取奶、毛髮、肉同皮。
家養山羊通常養喺山丘或者其他放牧區嘅羊群之中，通常由牧羊人照顧，呢啲牧羊人通常係小朋友或者青少年，類似於更廣為人知嘅牧羊人。呢啲放牧方法沿用至今。
英格蘭早喺十六世紀就建造咗馬車道。
雖然馬車道不過係由平行嘅木板組成，但同當時比較崎嶇嘅路相比，佢哋能夠令馬匹嘅速度更快，而且可以拉更加重嘅貨物。
人類好早就引入咗枕木嚟固定軌道。不過，人類漸漸意識到，如果軌道嘅頂部加一塊鐵，軌道嘅效率會更高。
呢種做法好常見，但鐵會對馬車嘅木轆造成更多嘅磨損。
最終，木轆被鐵轆所取代。1767年，第一條全鐵軌道問世。
人類最早認識嘅交通工具係行路，二百萬年前，隨住直立人（指直立嘅人）嘅出現 ，人類開始直立行路。
佢哋嘅祖先南方古猿冇直立行路嘅習慣。
喺423至390萬年前嘅南方古猿化石中發現咗雙腳特化形態，不過乍得沙赫人可能早喺700萬年前就用兩隻腳行路。
我哋可以開始生活得更加環保，我哋可以參與環保運動，甚至為咗喺某種程度上減少未來受到傷害而成為積極分子。
噉就好似好多病例要對症落藥一樣。但如果我哋唔想淨係要一個臨時解決方案，噉我哋就應該搵到問題嘅根源，並從根源杜絕問題產生。
好明顯，由於人類科技嘅进步，世界發生咗翻天覆地嘅變化，而由於人口過剩同人類奢侈嘅生活方式，問題變得更加嚴峻。
7月4號，國會通過呢項法案後，一份由國會議長約翰·漢考克同秘書長查爾斯·湯姆森簽署嘅手寫草案被送到幾個街區外嘅約翰·鄧拉普印刷廠。
當晚製作咗150到200份，而家被稱之為「鄧拉普單面印刷版」。
7月8號，約翰·尼克遜喺獨立大廳嘅庭院裡面首次公開宣讀咗呢份文件。
其中一份喺7月6號寄到佐治·華盛頓手上，7月9號，佢喺紐約向佢嘅部隊宣讀呢封信。一份副本喺8月10號送到倫敦。
目前已知嘅25份鄧拉普單面印刷版係現存最古老嘅殘存文件副本。手寫原版已經唔存在。
今時今日，好多古生物學家認為，有一班恐龍存活到而家。我哋叫佢哋做鳥類。
因為佢哋有羽毛而且識飛，所以好多人唔認為佢哋係恐龍。
但鳥類有很多地方睇起嚟依然好似恐龍。
佢哋嘅腳有鱗片同埋爪，佢哋會生蛋，而且好似霸王龍噉用兩隻後腳行路。
而家嘅電腦基本上都係以資訊操作為基礎嘅，而資訊嘅編碼方式係二進制數字。
一個二進制數字淨係可以兩個揀一個，即0或者1，用電腦術語講，呢啲數字叫做二進制數字或二進位。
體內中毒可能唔會立即顯現。好似嘔吐咁嘅症狀夠晒普遍，唔可以即時診斷出嚟。
體內中毒嘅最明顯跡象可能係藥物器皿打開或者有毒嘅家用化學品。
檢查標籤上係咪有針對呢種特定毒物嘅特定急救說明。
昆蟲學家從正式意義上用臭蟲呢個詞嚟指代呢類昆蟲。
呢個詞源於古代對床蝨嘅熟悉，床蝨係一種高度適應寄生喺人類身上嘅昆蟲。
刺客蟲同床蝨都係留巢嘅動物，佢哋習慣係住喺佢哋宿主嘅巢穴或者居所。
全美國已知嘅多發性硬化症（MS）病例大約有40萬例，係年輕同中年人嘅頭號神經系統疾病。
MS係一種影響由大腦、脊髓、視神經組成嘅中樞神經系統嘅疾病。
研究發現，女性患MS嘅可能性係男性嘅兩倍。
一對夫婦可能會認為撫養BB唔符合佢哋嘅最大利益，亦唔符合佢哋小朋友嘅利益。
呢啲夫婦為咗BB可能會選擇制定收養計劃。
喺收養過程中，親生父母終止佢哋嘅父母權利，等另一對夫婦可以成為小朋友嘅父母。
科學嘅主要目標係通過科學方法搞清楚世界嘅運作方式。呢種方法實際上引領咗大多數科學研究。
不過，做實驗並唔係唯一嘅方式，實驗係一種用嚟排除一種或幾種可能性假設嘅測試，提出問題同觀察亦都可以引領科學研究。
博物學家同哲學家都關注經典文本，特別係拉丁文版嘅《聖經》。
我哋接受嘅係亞里士多德對包括心理學在內嘅一切科學問題嘅睇法。
隨住希臘知識嘅沒落，西方發現自己同希臘哲學以及科學嘅根基脫咗節。
好多見到嘅生理同行為節奏往往主要取決於係咪存在內源性循環嘅及係咪通過生理時鐘產生。
週期性節律唔係單單係對外部週期性線索嘅反應，大多數生物，包括細菌、真菌、植物、動物，都有記錄。
生理時鐘係自我維持嘅振盪器，就算喺冇外部線索嘅情況下，佢都會自由運行循環持續一段時間。
赫希同蔡斯嘅實驗是其中一個重要嘅提議，認為DNA係遺傳物質。
赫希同蔡斯利用噬菌體或病毒將自身嘅DNA植入到細菌當中。
佢哋做咗兩個實驗，一個用放射性磷標記噬菌體嘅DNA，另一個用放射性硫標記噬菌體嘅蛋白質。
突變可能具有各種唔同嘅影響，取決於突變嘅類型、受影響嘅遺傳物質嘅重要性以及受影響嘅細胞係咪生殖譜系細胞。
只有生殖譜系細胞中嘅突變先可以遺傳畀兒童，而其他地方嘅突變可以引起細胞死亡或癌症。
以自然為本嘅旅遊業可以欣賞風景，包括野生動植物，對大自然愛好者有好大吸引力。
現場活動嘅例子包括打獵、釣魚、攝影、觀鳥、參觀公園、研究有關生態系統嘅資料。
其中一個例子系參觀、拍攝、學習婆羅洲嘅紅毛猩猩。
每朝，啲人揸車離開鄉村小鎮去返工，同佢哋擦身而過嘅其他人嘅上班目的地正正係佢哋啱啱離開嘅地方。
喺呢種動態運輸系統之中，每個人都喺某程度上以私家車連結同支援運輸系統。
而家嘅科學表明，呢種大規模嘅碳經濟已經將生物圈從過去200萬年嚟支持人類進化嘅其中一種穩定狀態之中驅逐出嚟。
人人都參與社會活動並使用交通系統。幾乎每個人都喺度呻交通系統。
喺發達國家，你很少會聽到類似程度嘅關於水質或冧橋嘅投訴。
點解交通系統會招致噉嘅投訴，點解佢哋日日都會壞？交通工程師係咪唔稱職呢？定係因為有某啲更根本嘅問題？
交通流量係對個別司機同車輛喺兩個點之間嘅運動同佢哋彼此互相作用嘅研究。
可惜，研究交通流量並唔容易，因為司機嘅行為冇辦法百分之百噉預測得到。
好彩，司機嘅行為往往喺合理一致嘅範圍之內；所以，車流往往具有一定嘅合理一致性，而且可以用數學粗略去表示。
為咗更好噉表示交通流量，我哋喺三個主要特徵之間建立關係：（1）流量、（2）密度以及（3）速度。
呢啲關係有助於道路設施嘅規劃、設計同營運。
昆蟲係第一批飛上天嘅動物。佢哋嘅飛行能力幫佢哋更容易避開敵人，更有效噉搵到食物同配偶。
大多數昆蟲嘅優點係可以沿住身體摺返對翼。
噉樣畀咗佢哋有更大範圍嘅小空間嚟躲避捕食者。
時至今日，唯一唔識得摺返對翼嘅昆蟲係蜻蜓同蜉蝣。
幾千年前，一個叫阿里史達克斯嘅人話，太陽系係圍繞太陽移動嘅。
雖然有人認為佢啱，但係好多人嘅睇法啱啱相反；太陽系圍繞地球運動，包括太陽（甚至其他星體）。
噉樣睇落好合理，係咪因為地球感覺唔到佢喺度喐呢？
亞馬遜河係地球上第二長兼且最大嘅河流。佢嘅水量係第二大河嘅8倍有突。
亞馬遜河亦係地球上最闊嘅河流，有時達到6英哩闊。
從地球河流流入海洋嘅水當中，足足有20%嚟自亞馬遜河。
亞馬遜河全長6387公里（3980英哩）。佢匯集咗幾千條細河流嘅河水。
雖然石砌嘅金字塔建築一直延續到古王國末期，但係吉薩金字塔嘅規模同建造技術從未被超越。
古埃及新王國對前朝嘅紀念碑感到驚嘆，呢啲紀念碑喺當時就已經超過一千幾年嘅歷史。
梵蒂岡嘅人口大約有800人。佢係世界上最細嘅獨立國家，亦係人口最少嘅國家。
梵蒂岡嘅法律同官方溝通語言係意大利文。
意大利文亦都係大多數喺呢個國家做嘢嘅人使用嘅日常用語，而拉丁文經常用喺宗教儀式。
梵蒂岡所有公民都係羅馬天主教徒。
人類從古代起就知道金、銀、銅呢啲基本化學元素，因為呢啲元素都可以喺自然界以原型被發現，而且用原始工具嚟開採都相對簡單啲。
哲學家亞里士多德認為一切事物都係由四種元素中嘅一種或者幾種混合而成。佢哋係土、水、空氣同火。
咁樣更加似係物質嘅四種狀態（按相同嘅順序）：固體、液體、氣體同等離子體，但佢都理論上認為佢哋會變成新嘅物質嚟形成我哋所睇到嘅嘢。
合金基本上係兩種或者多種金屬嘅混合物。唔好忘記元素週期表上面仲有好多元素。
鈣、鉀之類嘅元素被認為係金屬元素。當然，亦都有好似銀同金噉樣嘅金屬元素。
另外有一啲合金包含少量非金屬元素，例如：碳。
宇宙中嘅一切都係由物質組成嘅。所有物質都係由名為原子嘅微粒組成嘅。
原子極之細小，細到可以塞得落數萬億個原子。
所以，喺鉛筆面世嘅時候好多人視佢為好朋友。
可悲嘅係，隨住新嘅書寫方法嘅出現，鉛筆嘅地位同用途都有所降低。
啲人而家喺電腦屏幕上寫訊息，唔再掂筆刨。
我哋只能好奇，當有更加新嘅嘢出現嗰陣，鍵盤會變成乜嘢樣。
裂變彈嘅工作原理係，將一個原子核同多個質子、中子結合埋一齊需要能量。
情況有啲似將一部好重嘅手推車推上山。再次分裂原子核，然後釋放出一啲能量。
有啲原子嘅原子核唔穩定，噉表示就算只係輕輕接觸或者冇接觸，佢哋都有分裂嘅趨勢。
月球表面由岩石同塵埃組成。月球嘅外層被稱之為月殼。
月殼正面大約70公里厚，背面大約100公里厚。
月球暗區下面薄啲，亮區下面厚啲。
由於月殼比較薄，正面嘅暗區可能多啲。熔岩更容易上升到地表。
內容理論嘅核心係搵到令人心動或者吸引佢哋嘅嘢。
呢啲理論表明，人類有某啲需求同欲望，當佢哋長大成人之時就已經內化嘞。
呢啲理論關注嘅係某啲人係因乜嘢令佢哋想去做呢件事，同埋喺佢哋所處環境中乜嘢會令佢哋做或者唔做某件事。
兩個廣為人知嘅內容理論分別係馬斯洛嘅需求層次理論同赫茲伯格嘅雙因素理論。
一般嚟講，當管理者開始領導佢哋以前嘅同事時，可能會出現兩種行為。一種極端嘅情況係盡力留低「其中一員」。
呢種類型嘅管理者好難做出唔受歡迎嘅決定，連執行紀律處分、表現評核、分配工作職責同追究員工嘅責任都好難做。
另一種極端情況係，如果一個人變成咗一個完全唔認得嘅人，佢覺得佢一定要改變團隊一直做緊嘅所有嘢，並由自己全盤負責。
話嗮，領導係團隊成敗嘅最終原因。
呢種行為往往會導致領導同團隊其他成員之間產生分歧。
虛擬團隊同傳統團隊嘅卓越標準係相同嘅，但係有住細微嘅差別。
虛擬團隊成員通常充當佢哋直系實體小組嘅聯絡點。
佢哋通常比傳統團隊成員擁有更多嘅自主權，皆因佢哋嘅團隊可能會因應唔同嘅時區去會面，而當地管理層可能對呢啲時區唔了解。
真正嘅「隱形團隊」（拉爾森同拉法斯托，1989，第109頁）嘅存在亦係虛擬團隊嘅一個獨特組成部分。
「隱形團隊」係每個成員都要向佢匯報嘅管理團隊。隱形團隊幫每個成員設定咗標準。
點解機構願意花時間經歷建立為學習型機構？將機構學習理念付諸實踐嘅目標之一就係創新。
當所有可用資源喺機構嘅各個職能部門得到有效利用嘅時候，創造力同獨創性就會顯現出嚟。
結果，一個機構共同努力克服障礙嘅過程可以產生一個新嘅創新過程嚟滿足客戶嘅需求。
喺一個機構革新之前，領導層一定要創造一種創新嘅文化，同埋分享知識、組織學習。
安琪 (2006)解釋，連續法係一種用嚟幫助機構達到更高績效水平嘅方法。
神經生物學數據為認知研究嘅理論方法提供咗物理證據。所以，佢縮細咗研究範圍，令到佢更加準確。
大腦病理學同行為之間嘅關聯性證實咗科學家嘅研究。
長期以嚟，大家都知道唔同類型嘅腦損傷、創傷、病變同腫瘤會影響行為，並導致某啲心理功能發生變化。
新技術嘅興起令我哋能夠睇到同研究前所未有嘅大腦結構以及運作過程。
噉為我哋構建模擬模型提供咗大量資訊同材料，幫我哋了解大腦嘅運作過程。
雖然人工智能有強烈嘅科幻小說意味，但係人工智能形成咗電腦科學嘅一個非常重要嘅分支，牽涉到機器中嘅行為、學習同智能適應。
人工智能嘅研究涉及令到機器自動執行需要智能行為嘅任務。
例子包括控制、計劃同排程、回答客戶診斷同問題嘅能力，仲有手寫識別、語音同人面。
呢啲已經成為獨立嘅學科，集中為現實生活中遇到嘅問題提供解決方案。
人工智能系統而家經常用喺經濟、醫學、工程同軍事範疇，已經被內置喺某啲家用電腦同電子遊戲軟件應用程式裡面。
實地考察係所有教學的重要一部分。好多時候，先生會好樂意帶學生去啲搭巴士去唔到嘅地方。
科技通過虛擬實地考察提供咗解決方案。學生可以同啲同學仔坐埋一齊睇博物館嘅文物、參觀水族館，抑或欣賞精美嘅藝術品。
虛擬分享實地考察都係一種回憶旅程並同未來嘅同學仔分享經驗嘅好方法。
譬如，北卡羅來納州貝內特學校嘅學生每年都會設計一個關於佢哋去州府旅行嘅網站，每年網站都會進行更新，但舊版本會網上保留作為留念。
網誌亦都可以幫學生提高寫作能力。雖然學生喺開始寫網誌時往往文法同串寫都有瑕疵，不過讀者嘅出現通常會改變呢一點。
由於學生往往係最㤿憸嘅讀者，網誌作者會開始努力提高寫作水平以免畀人批評。
除此之外，網誌「迫使學生對周圍嘅世界更加了解」。滿足讀者興趣嘅需求啟發學生變得更聰明更有趣（托托，2004）。
網誌係一種啟發合作、鼓勵學生將學習外展到傳統返學日子之外嘅工具。
適當使用網誌「可增強學生嘅分析能力同批判性思考能力；通過積極回應互聯網素材，學生可以根據其他人文章嘅文義下定義自己嘅立場，並大概噉陳述自己對特定議題嘅睇法（奧拉韋克，2002）。
渥太華係加拿大迷人嘅雙語首都，擁有一系列展示加拿大過去與現在嘅美術館同博物館。
再往南邊係尼亞加拉大瀑布，北邊係馬斯科卡同其他地區尚未開發嘅自然美景。
所有嘅一切，更加突出咗安大略省被外界認為係典型嘅加拿大地方。
再往北嘅大片地區人煙稀少，有啲地區幾乎係冇人住嘅荒野。
對人口嘅比較，令好多人覺得驚訝嘅係：生活喺美國嘅非裔美國人比加拿大公民多。
東非群島位於非洲東海岸以外嘅印度洋之上。
馬達加斯加係目前為止最大嘅大陸，亦係野生動物嘅棲息地。
大多數比較細嘅島嶼都係獨立國家，或者同法國有聯繫，而且以豪華海灘度假勝地著稱。
阿拉伯人仲將伊斯蘭教帶到呢片土地上，並喺科摩羅同馬約特廣為接受。
歐洲嘅影響力同殖民主義始於15世紀，當時葡萄牙探險家瓦斯科·達伽馬發現咗從歐洲到印度嘅好望角航道。
喺北部，呢個地區以薩赫勒為界，南部同西部以大西洋為界。
女性：無論實際有冇結婚，建議所有女性旅客都講自己已婚。
戴上戒指同樣都好有幫助（只要唔係戴睇起身太貴嘅戒指就得）。
女性應該明白文化差異可能會令到佢哋受到所謂嘅騷擾，好似畀人跟蹤、捉手臂之類並唔少見。
拒絕男人時態度要堅決，唔好驚堅持自己嘅立場（文化差異唔係藉口！）。
當代卡薩布蘭卡城係由柏柏爾漁民喺公元前10世紀建立嘅，並由腓尼基人、羅馬人同梅雷尼德人用嚟做戰略港口，取名安法。
葡萄牙人摧毀呢度，並以卡薩布蘭卡之名重建，但喺1755年嘅一次地震後就廢棄咗。
摩洛哥蘇丹將呢座城市重建為Daru l-Badya，喺嗰度建立貿易基地嘅西班牙商人將呢度命名為卡薩布蘭卡。
卡薩布蘭卡係全摩洛哥最無趣嘅購物地點之一。
喺麥地古城周圍，好容易搵到賣摩洛哥傳統商品嘅地方，有塔吉鍋、陶器、皮具、水煙壺同各種各樣小物件，但呢啲都係針對遊客嘅。
戈馬係剛果民主共和國嘅一個旅遊城市，位於盧旺達附近嘅最東部。
2002年，戈馬被尼拉貢戈火山嘅熔岩所摧毀，淹沒咗呢個鎮嘅大部分街道，尤其係城鎮中心。
雖然戈馬相當安全，但如果計劃去戈馬以外嘅地方遊覽，都應該要研究一下，了解北基伍省嘅持續戰事情況。
呢座城市亦都係攀登尼拉貢戈火山嘅基地，沿路仲有一啲非洲最平嘅山地大猩猩追蹤團。
你可以搭摩托的士（簡稱摩的）兜過戈馬。短途嘅正常（當地）價格大約500剛果法郎。
再加上相對難以到達，「廷巴克圖」已經可以用異國他鄉嚟形容嘞。
時至今日，廷巴克圖係一個貧窮嘅小鎮，但因為佢嘅名聲在外，令呢度成為咗一個旅遊景點，而且呢度有一個機場。
1990年，由於受到沙漠風沙嘅威脅，呢度被列入瀕危世界遺產名錄。
呢度係亨利·路易斯·蓋茨喺PBS特別節目《非洲世界奇觀》中嘅主要一站。
呢座城市同呢個國家其他城市形成咗鮮明對比，皆因呢度別具阿拉伯風情多過非洲風情。
克魯格國家公園（KNP）位於南非東北部，東臨莫桑比克，北臨津巴布韋，南部邊界係鱷魚河。
公園佔地19,500平方公里，分為14個唔同嘅生態區，每個生態區都畀唔同嘅野生動物棲息。
呢度係南非嘅主要景點之一，被視為南非國家公園（SANParks）嘅旗艦公園。
同所有南非國家公園一樣，公園每日都要收保護費同入場費。
買野外卡都有好處嘅，憑卡可以進入指定嘅南非公園或者所有南非國家公園。
香港島係香港本土嘅代名詞，亦係好多遊客嘅打卡點。
一棟棟建築構成香港嘅天際線，就好似一幅閃閃發光嘅條形圖，喺維港海水映襯下顯得格外奪目。
要欣賞香港最靚嘅景色，就要離開港島去對面嘅九龍海旁。
香港島絕大部分城市發展都集中喺北岸嘅填海土地上。
呢度曾經畀英國殖民者佔領，所以如果要搵當地殖民歷史嘅證據，呢度就係一個唔錯嘅起點。
孫德爾本斯係世界上最大嘅沿海紅樹林帶，從海岸延伸80公里（50英里）進入孟加拉同印度腹地。
聯合國教科文組織已經宣佈孫德爾本斯為世界遺產。印度境內嘅部分樹林被稱之為孫德爾本斯國家公園。
呢度嘅森林唔單止係紅樹林沼澤，仲包括曾經覆蓋恆河平原僅存嘅巨大叢林。
孫德爾本斯佔地3,850平方公里，其中大約三分之一被水/濕地覆蓋。
自1966年以嚟，孫德爾本斯一直都係野生動物保護區，據估計，呢個地區而家有400隻皇家孟加拉虎同大約3萬隻梅花鹿。
全日都有巴士從跨區巴士站（渡河）出發，但大多數巴士，特別係往東同埋往賈卡爾/布姆唐嘅巴士出車時間喺06:30至07:30之間。
由於跨區巴士經常爆滿，建議提早幾日買定車飛。
大部分區域都有小型日本 Coaster 巴士接駁，舒適又穩固。
泥鯭的係前往附近地區嘅一種又快又舒適嘅方式，例如帕羅（150努）同普那卡（200努）。
奧亞波克河大橋係一座斜拉橋。佢橫跨奧亞波克河，連接巴西奧亞波基城市同法屬圭亞那聖喬治·德·奧亞波克市。
雙塔高83米，大橋長378米，有兩條3.50米闊嘅車道。
橋底下嘅垂直空間高15米。工程喺2011年8月竣工，直到2017年3月先通車。
大橋計劃會喺2017 年 9 月預期巴西海關檢查站完工嗰陣全面投入使用。
瓜拉尼人居住喺而家嘅東巴拉圭，係該區最大嘅土著群體。佢哋以半游牧打獵嘅方式生活，亦都從事自給自足農業。
查科地區係其他土著部落嘅家園，例如瓜伊庫魯(Guaycuru)同帕亞瓜(Payagua)，佢哋靠狩獵、採集同捕魚為生。
16世紀，巴拉圭，以前叫「印度巨人省」，因為西班牙征服者同當地土著族群相遇而誕生。
西班牙人開始咗長達三個世紀嘅殖民時期。
自1537年亞松森成立以嚟，巴拉圭一直設法保留住好多本土特色同身份。
阿根廷以坐擁有世界上最好嘅其中一支馬球隊同球員而聞名。
全年最盛大嘅錦標賽將於12月喺拉斯卡尼塔斯嘅馬球場舉行。
年中嘅其餘時間都可以觀賞比較小型嘅錦標賽同比賽。
關於錦標賽同購買馬球比賽門票嘅地點，請查詢阿根廷馬球協會（Asociacion Argentina de Polo）。
福克蘭群島嘅官方貨幣係福克蘭鎊（FKP），佢嘅幣值設定為相當於一英鎊（GBP）。
你可以喺群島上唯一一間銀行換錢，呢間銀行位於斯坦利，FIC West商店對面。
喺島上嘅任何地方都可以用英鎊，喺斯坦利，通常都接受信用卡同美金。
喺離島，雖然可能會收英美貨幣，但通常唔接受信用卡；提前同店主確認可以接受邊種畀錢方式。
喺島外幾乎冇可能兌換到福克蘭群島貨幣嘅，所以喺離島之前就要換錢。
由於蒙得維的亞位於赤道以南，北半球冬天嘅時候嗰度係夏天，反之亦然。
蒙得維的亞位於亞熱帶；夏季氣溫超過30°C係好常見嘅。
冬天可能睇落好似好凍：溫度好少低過零度，不過夾風夾濕，令人感覺比溫度計顯示嘅溫度仲要凍。
嗰度冇特定嘅「雨季」同「旱季」：全年降雨量都大致相同。
雖然公園裡面好多動物已經習慣見到人類，但係野生動物話嗮都係野生嘅，唔應該畀人餵食或者打擾。
根據園方規定，同熊或者狼保持至少100碼/米嘅距離，同所有其他野生動物就要保持25碼/米嘅距離！
無論佢哋睇落幾咁溫順，野牛、麋鹿、駝鹿、熊同幾乎所有大型動物都可能有攻擊性。
每年都有幾十個遊客因為冇保持適當距離而受傷。呢啲動物體型龐大，充滿野性，有潛在嘅危險，所以要同佢哋保持距離。
另外，要注意氣味會吸引熊同埋其他野生動物，所以要避免攜帶或者烹飪有氣味嘅食物，並保持營地清潔。
阿庇亞係薩摩亞嘅首都。呢個鎮位於烏波盧島上，人口唔到40000。
阿庇亞興建於19世紀50年代，自1959年以嚟一直係薩摩亞嘅官方首都。
1889年，當時嚟自德國、美國同英國嘅七艘船拒絕離開港口，呢度發生咗臭名昭著嘅海軍對峙事件。
除咗一艘英國巡洋艦外，所有船隻都被擊沉。近200個美國人同德國人喪生。
喺毛運動(Mau movement)組織爭取獨立斗爭期間，鎮上和平集會導致最高首領圖普阿·塔馬塞·萊羅菲三世（Tupua Tamasese Lealofi III）被殺。
因為奧克蘭橫跨兩個港口，所以呢度有好多海灘。最受歡迎嘅有三個區域。
北岸海灘（位於北港區）位於太平洋上，從北部嘅長灣延伸到南部嘅德文波特。
佢哋幾乎都係可以安全暢泳嘅沙灘，大多數海灘都有紐西蘭聖誕樹遮陰。
塔瑪基大道海灘位於奧克蘭中部使命灣同聖海倫斯高尚郊區嘅懷塔馬塔港。
呢度好受一家大細歡迎，有時好逼，海岸邊有好多商店。可以安全暢泳。
當地嘅主要啤酒係「一號」，佢唔係一種複雜嘅啤酒，但會令人感覺愉快、清新。另一種本地啤酒叫做「曼塔」。
呢度可以買到好多法國葡萄酒，但紐西蘭同澳洲嘅可能運送得更好。
當地嘅水喉水非常安全，可以飲用，但如果你怕，樽裝水都好容易搵到。
對於澳洲人嚟講，「白」咖啡嘅概念嚟自外國。細杯黑咖啡係指「意式濃縮咖啡」，卡布奇諾有豐富嘅忌廉（而唔係奶泡），飲茶唔加牛奶。
呢種熱朱古力符合比利時嘅標準。果汁好貴，但好好飲。
一年四季都會有好多人報團睇珊瑚礁，喺珊瑚礁上因為任何一種原因受傷嘅情況好少見。
仲有，要聽從當局嘅建議，遵守所有標誌，密切注意安全警告。
從1770年10月至4月，箱形水母喺海灘附近同埋河口附近出沒。除咗呢段時間，間中都可以搵到佢哋嘅蹤影。
鯊魚的確存在，但佢哋好少攻擊人類。大多數鯊魚都驚人類，會自己游走。
鹹水鱷並唔會主動生活喺海洋裡面，佢哋嘅主要棲息地喺羅克漢普頓以北嘅河口。
提前預訂可以令旅客安心啲，一到目的地，就有地方瞓覺。
旅行社通常會同特定酒店有合作關係，但你亦都可以透過旅行社預訂營地之類其他形式嘅住宿。
旅行社通常提供嘅套餐包括早餐、往返機場嘅交通安排，甚至係航班同酒店嘅組合套餐。
如果你需要時間考慮報價或者就目的地獲取其他文件（例如簽證），佢哋都可以幫你保留預訂。
之不過，任何修改或要求都應該首先通過旅行社辦手續，而唔係直接同酒店聯繫。
對於某啲節日，絕大多數音樂節嘅參與者都決定喺現場露營，大多數參與者認為呢個係體驗音樂節嘅重要一環。
如果你想同活動拉近距離，一定要早啲入場，搵到一個接近音樂嘅營地。
記住，就算主舞台上嘅音樂可能已經結束，但音樂節嘅某啲環節可能會一直會播音樂直到深夜。
有啲音樂節會為有小朋友嘅家庭提供特別露營區。
如果喺冬天穿越波羅的海北部，請檢查客艙位置，因為穿越冰海會對嗰啲受影響最嚴重嘅客艙帶嚟相當得人驚嘅噪音。
聖彼得堡遊輪包括入城時間。遊輪乘客可以豁免簽證要求（請參閱條款）。
賭場通常會盡力令客人花費最多嘅時間同金錢。通常都冇窗同鐘，出口亦都好難搵到。
佢哋通常會提供特別嘅食物、飲品同娛樂，嚟到保持客人心情舒暢，將佢哋留喺賭場內。
有啲場地免費提供酒水。不過，醉酒會削弱判斷力，所有優秀嘅賭徒都知保持清醒嘅重要性。
任何人要喺高緯度地區或山口上揸車，都應該考慮落雪、結冰或天寒地凍嘅可能性。
喺冰雪路面上，摩擦力好低，唔似得喺裸露嘅瀝青路面上一樣噉揸車。
喺暴風雪期間，好快就會落夠雪令你陷入困境。
能見度亦可能受到降雪或吹雪、又或者車窗上嘅結露或結冰所限制。
另一方面，喺好多國家，冰雪天氣係好正常嘅，交通幾乎全年唔間斷。
狩獵旅行可能係非洲最大嘅旅遊賣點，亦係好多遊客嘅打卡點。
「safari」呢個詞通常指嘅係陸路旅行去觀賞令人驚嘆嘅非洲野生動物，尤其係喺熱帶草原上。
有啲動物，譬如大象同長頸鹿，往往會靠近汽車，用標準設備可以睇得夠嗮清楚。
獅子、獵豹、豹有時好怕羞，最好用雙筒望遠鏡觀察佢哋。
徒步狩獵旅行（又叫「叢林漫步」、「狩獵遠足」或「步行」）包括長達幾個鐘或幾日嘅遠足。
殘奧會將喺2021年8月24號至9月5號舉行。部分項目將會喺日本其他地方舉行。
東京將會成為唯一舉辦過兩屆夏季奧運會嘅亞洲城市，對上一次係喺1964年。
如果你喺宣佈延期之前預訂咗2020年嘅航班同住宿，你可能會陷入棘手嘅處境。
取消政策各有唔同，但截至3月底，大多數同新冠有關嘅取消政策都唔會延長到2020年7月，即係奧運會嘅原定時間。
預計大部分項目嘅票價將會喺2500円至130000円不等，一般票價大約7000円。
熨濕衫可以幫佢哋變乾。就算房裡面冇，好多酒店都有熨斗同熨衫板可以租借。
如果冇熨斗，或者你唔鍾意著熨過嘅襪，噉如果有風筒嘅話，妳可以試下用佢。
注意唔好畀布料變得太過熱（噉可能會導致縮水，或者喺極端情況下會燒燶）。
淨水方法有好多種，有啲針對特定嘅威脅比較有效。
喺某啲地區，將水煲滾一分鐘就夠，而喺其他地區，就需要幾分鍾。
過濾器嘅效果各有唔同，如果你有顧慮，就應該考慮購買信譽良好嘅公司生產嘅密封樽裝水。
旅客可能會喺家鄉遇到佢哋唔熟悉嘅動物害蟲。
害蟲會破壞食物、引起刺激，又或者喺更惡劣嘅情況下引起過敏反應、散播毒液或傳播感染。
傳染病本身，或者可以用力量傷害或者殺死人嘅危險動物，通常唔會被定性為害蟲。
免稅購物指喺特定地點購買免稅商品。
前往徵重稅國家嘅旅客有時可以慳一大筆錢，尤其係針對酒精飲料同煙草等產品。
喺水牛城-匹茲堡高速公路上，波因特馬里恩同費爾蒙特之間嘅路段嘅行車條件係最具挑戰性嘅，經常穿過與世隔絕嘅偏遠地區。
如果你唔習慣喺鄉村公路上揸車，請保持清醒：多數都係陡坡、狹窄車道同急彎。
標示嘅限速明顯低過之前同之後嘅路段——通常係35-40英哩/小時（56-64公里/小時）——嚴格遵守限速比其他嘢更重要。
不過，奇怪嘅係，呢度嘅手機服務訊號比其他好多路段都要強好多，例如賓夕法尼亞荒野。
德國糕點相當唔錯，喺巴伐利亞州，糕點款式種類繁多，同南部鄰國奧地利嘅糕點好相似。
水果糕點好常見，蘋果一年四季都會整成糕點，而車厘子同布冧就係夏天嘅常客。
好多德國烘焙食品都係以杏仁、榛子同其他樹堅果為特色。受歡迎嘅蛋糕加上一杯濃郁咖啡通常都係絕佳配搭。
如果你想要一啲小巧而濃郁嘅糕點，可以試試根據地區叫法唔同嘅Berliner、Pfannkuchen或Krapfen嘅糕點。
咖喱係一道以香草同香料為主，配以肉類或者蔬菜嘅菜式。
咖喱因應液體嘅份量，可以係「乾嘅」，亦都可以係「濕嘅」。
喺印度北部同巴基斯坦嘅內陸地區，乳酪通常會用喺咖喱裡面；喺印度南部同次大陸嘅其他一啲沿海地區，椰奶會經常用到。
印尼有17,000個島嶼任你揀，印尼菜係一個統稱，包括全國各地唔同風味嘅地方菜式。
不過，如果冇其他具體嘅說明詞語，呢個詞通常指嘅係源自於印尼主島爪哇嘅中部同東部地區嘅食物。
而家，爪哇菜喺成個群島周圍都見到，以一系列簡單調味嘅菜餚為特色，爪哇人鍾意嘅主要調味料係花生、辣椒、糖（尤其係爪哇椰子糖）同各種芳香香料。
馬鐙係騎師雙腳嘅支撐物，吊喺馬鞍嘅兩邊。
佢哋為騎師提供咗更大嘅穩定性，但由於騎師雙腳可能會撠住喺裡面，所以可能存在安全問題。
如果騎師畀匹馬揈落地，但一隻腳畀馬鐙撠住，如果匹馬跑路，騎師可能會被拖走。為咗盡量噉減低呢種風險，可以採取一啲安全預防措施。
首先，大多數騎師著嘅馬靴都有踭，鞋底光滑而且相當窄。
其次，有啲馬鞍，特別係英式馬鞍，配有安全桿，如果落緊地嘅騎師向後拉，馬鐙皮可以從馬鞍上跌落嚟。
科查莫山谷——智利首屈一指嘅登山目的地，被稱為南美洲嘅優勝美地，有各種各樣嘅巨型花崗岩石墻同峭壁。
山頂上有令人嘆為觀止嘅群峰美景。嚟自世界各地嘅登山者喺無盡可能嘅石壁之中不斷建立新路線。
下坡滑雪運動，包括滑雪同單板滑雪，係一種流行嘅運動，玩法係雙腳貼住雙板或單板滑雪板滑從冰雪覆蓋嘅地形滑落嚟。
滑雪係一項主要嘅旅行活動，好多愛好者，有時亦被稱為「滑雪狂人」，佢哋成個假期嘅計劃都係圍繞特定地點滑雪。
滑雪嘅概念非常古老——描繪滑雪者嘅洞穴壁畫可以追溯到公元前 5000 年！
下坡滑雪運動至少可以追溯到17世紀，1861年，挪威人喺澳洲開辦咗第一間休閑滑雪俱樂部。
滑雪背包旅行：呢種活動亦稱之為越野滑雪、滑雪旅遊或者滑雪遠足。
佢同高山式滑雪旅遊或登山有關，但通常唔涉及到，後者喺陡峭嘅地形上進行，需要更硬淨嘅滑雪板同滑雪靴。
將滑雪路線想像成一條類似遠足嘅路線。
喺良好嘅條件下，你滑雪嘅範圍會比行路嘅距離更加遠，但極少情況之下，你唔孭住沉重嘅背囊都會喺機壓雪道上面達到越野滑雪嘅速度。
歐洲係一個面積相對比較細，但擁有好多獨立國家嘅大陸。喺正常情況下，去好多個國家代表一定要多次辦理簽證申請手續同埋檢查護照。
不過，神根地區喺呢方面嘅運作有啲似係一個國家。
只要你逗留喺呢個地區，通常喺跨越邊境嗰陣就唔使再通過護照檢查站。
同樣，只要擁有一個神根簽證，就唔使分別申請前往每個神根成員國嘅簽證，從而慳咗時間、錢同埋文書工作。
對於邊啲製成品係古董，並冇一個統一嘅定義。有啲稅務機構將100年以上嘅商品定義為古董。
呢個定義有地域差異，北美等地嘅年代限制可能比歐洲嘅更短。
手工藝品可以被定義為古董，但佢哋比類似嘅大規模生產嘅商品更年輕。
飼養馴鹿係薩米人嘅重要生計，馴鹿貿易嘅文化對其他好多職業都好重要。
傳統上，唔係所有薩米人都從事過大規模馴鹿飼養，而係以捉魚、狩獵同類似嘅活動維生，馴鹿主要用嚟做拉車動物。
今時今日，好多薩米人從事現代貿易。旅遊業係薩米地區薩米人嘅一項重要收入。
雖然「吉卜賽人」呢個詞使用廣泛，尤其係喺非羅姆人當中，但經常被視爲帶有冒犯性，皆因啲人會聯想起羅姆人嘅負面刻板印象同埋錯誤嘅認知。
如果你要到訪嘅國家被發出旅遊警示，你嘅旅行醫療保險或者旅程取消保險可能會受到影響。
除咗參考自己國家政府嘅建議外，另外可參考其他國家政府嘅建議，但佢哋嘅建議專為佢嘅公民而設嘅。
舉個例子，喺中東嘅美國公民可能面臨同歐洲人或者阿拉伯人唔一樣嘅情況。
旅遊警示只係對一個國家政治局勢嘅簡單總結。
同其他地方更詳細嘅資訊相比，呢度嘅建議往往較為粗略籠統同過於精簡。
惡劣天氣係指任何可能造成破壞、嚴重社會混亂或者人命傷亡嘅危險天氣現象嘅統稱。
視乎地理、地形同大氣條件，惡劣天氣可能發生喺世界任何地方，而且有唔同嘅類型。
強風、冰雹、過量降雨、野火、雷暴、龍捲風、水龍捲同氣旋都係惡劣天氣嘅形式同影響。
區域性同季節性惡劣天氣現象包括暴風雪、雪暴、冰暴同沙塵暴。
強烈建議旅客留意任何會影響佢哋所在地區嘅惡劣天氣帶嚟嘅風險，因為佢哋可能會影響任何旅行計劃。
任何人計劃去一個可能被視為戰區嘅國家，都應該接受專業培訓。
喺互聯網上搜尋「敵對環境課程」可能會提供當地公司嘅地址。
課程通常會更詳細噉涵蓋喺呢度討論嘅所有議題，通常都有一定嘅實踐經驗。
課程通常為期2-5日，包括角色扮演、大量急救訓練，有時仲包括武器訓練。
關於荒野求生嘅書籍同雜誌好常見，但應對戰區嘅出版物就少之又少。
計劃出國做變性手術嘅旅行人士必須確保自己攜帶有效嘅回程證件。
各國政府對簽發未註明性別（X）或者更新文件以符合所需姓名同性別嘅護照嘅意願都唔同。
外國政府履行呢啲文件嘅意願亦存在好大嘅變數。
喺2001年9月11日之後，安全檢查站嘅搜查亦都變得更加煩人。
手術前嘅跨性別人士唔應該期望喺通過掃描器時能夠保持自己嘅私隱同尊嚴。
離岸流係海浪沖擊沙灘後形成嘅回流，通常出現喺礁石或者類似嘅地方。
由於水底嘅拓撲結構，回流集中喺幾個比較深嘅部分，可能會喺嗰度形成流向深水區嘅急流。
大多數死亡都係因為嘗試逆流遊返嚟產生疲勞造成嘅，咁樣做唔太可能成功。
你一擺脫咗水流，游返嚟就同平時一樣簡單。
試下對準一個你冇再畀水流困住嘅地方，又或者，視乎你嘅技能同你有冇畀人留意到，你可能想等待救援。
歸國衝擊比文化衝擊嚟得更快（蜜月期更短），持續時間更長，亦都可能更嚴重。
嗰啲好容易適應新文化嘅旅客，有時反而特別難以重新適應佢哋嘅本土文化。
喺國外生活後回國，你已經適應咗新嘅文化，失去咗一啲本國文化嘅習慣。
起初你出國嗰陣，啲人可能好有耐性同理解你，知道喺新國家嘅旅客需要適應。
大家可能冇預料到，對於回國旅客嚟講，耐心同理解都係必要嘅。
金字塔聲光表演係小朋友對呢個地區最感興趣嘅活動之一。
你可以喺黑暗中觀賞金字塔，亦都可以喺表演開始前安靜噉觀賞金字塔。
通常你硬係會喺呢度聽到遊客同小販嘅聲。聲光故事就好似一本故事書噉。
獅身人面像被設定為一個長篇故事嘅背景同講述者。
呢啲場面展示喺金字塔上面，唔同嘅金字塔都會被點亮。
南雪特蘭群島喺1819年被發現，有幾個國家宣稱擁有主權，擁有嘅基地最多，到2020年有16個基地啟用。
呢個群島位於半島以北120公里。最大嘅係喬治王島，係拉斯·埃斯特雷亞斯鎮嘅所在地。
其他包括利文斯頓島同迪塞普遜島，喺嗰度有一座仍然活躍嘅火山，火山口被淹沒，仲有一個壯觀嘅天然港口。
埃爾斯沃思地位於半島南部，周圍係別林斯高晉海。
半島上嘅山脈喺呢度同高原融合，然後重新出現，形成360公里長嘅埃爾斯沃思山脈，畀明尼蘇達冰川一分為二。
北面或森蒂納爾嶺擁有南極洲最高嘅山脈，名為文森山丘，最高峰為4892米嘅文森山。
喺冇手機信號覆蓋嘅偏遠地區，衛星電話可能係你唯一嘅選擇。
衛星電話通常代替唔到手機，因為你需要喺戶外，有清晰嘅視線畀衛星先可以打電話。
呢種服務經常用於航運，包括遊艇，同埋有遠程數據同語音需求嘅探險隊。
你嘅本地電話服務提供商應該可以提供更多有關連接到呢項服務嘅資訊。
對於嗰啲計劃空檔年嘅人嚟講，旅遊兼學習係一個越嚟越受歡迎嘅選擇。
呢個係喺中學畢業生當中特別受歡迎，因為佢哋可以喺讀大學前休學一年，而唔會影響佢哋嘅學業。
喺好多情況下，喺國外報讀空檔年課程實際上可以提升你喺自己國家接受高等教育嘅機會。
一般嚟講，參加呢啲教育課程要交學費。
芬蘭係一個唔錯嘅划船勝地。呢個「千湖之國」喺湖泊同沿海群島當中都有幾千個島嶼。
遊艇唔係環遊群島同湖泊嘅必需品。
雖然沿海群島同最大嘅湖泊群確實大到足以容納任何遊艇，但小型船隻甚至或者皮艇都可以帶嚟與別不同嘅體驗。
喺芬蘭，划船係一項全國性消遣活動，每七、八個人就有一艘船。
挪威、瑞典、紐西蘭亦有類似嘅情況，但喺其他方面相當獨特（例如，喺荷蘭，呢個數字係1比40）。
大多數獨特嘅波羅的海遊輪都會喺俄羅斯聖彼得堡長期停靠。
咁樣你就可以遊覽呢座歷史悠久嘅城市整整幾日，然後喺晚黑返上船瞓覺。
截至2009年，如果你只係搭船上岸旅遊，就唔使單獨簽證。
有啲遊輪嘅宣傳冊上面以德國柏林作為特色。正如你從上面嘅地圖睇到嘅噉，柏林冇靠近大海嘅地方，遊輪嘅價格都唔包遊覽呢座城市。
對於任何年齡同背景嘅人嚟講，坐飛機旅行都係一種可怕嘅經歷，尤其係如果佢哋以前冇坐過飛機或者經歷過創傷事件。
呢個並唔係一個值得羞愧嘅事：呢啲個人恐懼同對其他事物嘅厭惡同好多人都有，並冇乜唔同。
對某啲人嚟講，了解飛機嘅運作原理同飛行過程中發生嘅事情，可能有助克服基於無知或基於無法控制嘅恐懼。
速遞公司賺好多錢係因為佢哋可以快速送遞物件。對商業文件、貨品或者緊急維修嘅備用零件嚟講，時間通常都好重要。
喺一啲航線上，大公司有自己嘅飛機，但對於其他航線同小公司嚟講，呢個係一個問題。
如果佢哋用空運嘅方式發貨，喺某啲路線上，可能需要幾日時間先可以完成卸貨同埋通關。
加快通關嘅唯一方法就係當托運行李寄送出去。航空公司規定唔準佢哋喺冇乘客嘅情況下托運行李，而呢個正係需要你嘅地方。
要享受頭等艙或商務艙嘅特權，最明顯嘅方法就係花一大筆錢嚟享受（最好係叫公司幫你畀錢）。
不過，噉樣並唔抵：根據粗略嘅經驗，你可以預期商務艙嘅票價可能係普通經濟艙票價嘅4倍，係頭等艙票價嘅11倍！
一般嚟講，想從A地直飛B地嘅航班商務艙或頭等艙座位搵著數都係冇意義嘅。
航空公司好清楚，有一班核心機組人員願意為快速舒適噉到達某地嘅特殊待遇支付高昂嘅費用，同時相應噉收取費用。
摩爾多瓦首都係基希訥烏。當地語言係羅馬尼亞語，但俄語都廣泛使用。
摩爾多瓦係一個曾飽受種族衝突之苦嘅多民族共和國。
1994年，呢場衝突導致咗摩爾多瓦東部自封嘅德涅斯特河沿岸共和國成立，呢度有自己嘅政府同貨幣，但未被任何聯合國成員國所承認。
雖然政治談判失敗，但係摩爾多瓦呢兩個地區之間已經重新建立咗經濟聯繫。
摩爾多瓦嘅主要宗教係東正教。
伊茲密爾係土耳其第三大城市，人口大約370萬，係僅次於伊斯坦堡嘅第二大港口，亦係一個非常唔錯嘅交通樞紐。
昔日嘅士麥那古城，而家係一個現代化、發達、繁忙嘅商業中心，坐落喺一個巨型海灣周圍，群山環抱。
寬闊嘅林蔭大道、玻璃幕牆建築同現代購物中心點綴傳統嘅紅瓦屋頂、18世紀嘅街市、古老嘅清真寺同教堂，但係呢座城市比傳統嘅土耳其更有地中海歐洲嘅氣息。
哈爾達斯維克（Haldarsvík）村可以欣賞到附近依斯特洛伊島嘅景色，村裡面有一座獨特嘅八角形教堂。
喺教堂墓地，一啲墳墓上有趣緻嘅白鴿大理石雕塑。
呢條迷人嘅村落值得用半個鐘嚟漫步。
浪漫而迷人嘅辛特拉小鎮喺往北唔遠嘅地方，因為拜倫勳爵對呢度輝煌嘅描述而聞名於世。
Scotturb 403號巴士定期開往辛特拉，喺羅卡角埋站。
另外，喺北部參觀偉大嘅花地瑪聖母朝聖地，呢度係一個世界著名嘅聖母顯現之地。
請記住，你唔單止係嚟呢度參觀一個萬人坑，呢度仲係一個好重要嘅地方，對好多人嚟講都有特別嘅意義。
而家仲有好多當年喺呢度倖存嘅人，仲有好多猶太人同非猶太人嘅親人喺嗰度畀人謀殺或做嘢做到死。
請以應有嘅尊嚴、莊重同尊重嚟對待呢個遺址。唔好攞大屠殺或者納粹嚟講笑。
切勿毀壞場地，喺建築物上塗寫或者塗鴉。
巴塞隆拿嘅官方語言係加泰羅尼亞文同西班牙文。大約有一半人更鍾意講加泰羅尼亞文，絕大多數人識得講加泰羅尼亞文，幾乎人人都識得講西班牙文。
不過，大多數標誌只係用加泰羅尼亞文表示，因為加泰羅尼亞文係法律規定嘅第一官方語言。
不過，西班牙文亦喺公共交通以及其他設施上廣泛使用。
喺地鐵度，正常嘅公告都只會用加泰羅尼亞文，不過如果有計劃以外嘅服務中斷，自動廣播系統會用好多種語言嚟宣佈，包括西班牙文、英文、法文、阿拉伯文同日文等等。
巴黎人以自我中心、粗魯、傲慢著稱。
雖然呢個係一種普遍嘅刻板印象，但喺巴黎同人相處嘅最佳方式，仍然係展現你最好嘅一面，就好似一個有「bien élevé」（良好教養）嘅人咁。噉樣就會令你嘅遊覽容易好多。
如果你表現出一啲基本嘅禮儀，巴黎人粗魯嘅外表會好快消失。
十六湖國家公園森林茂密，主要有山毛櫸、雲杉同冷杉，並以高山植被同地中海植被混交林為特色。
由於呢度一系列嘅小氣候、土壤差異、海拔高度多變，所以呢度嘅植物群落種類繁多。
呢個地區亦係各種動物同鳥類嘅家園。
喺嗰度可以搵到稀有動物，例如歐洲棕熊、狼、鷹、貓頭鷹、山貓、野貓、松雞，同埋好多更常見嘅物種。
喺參觀修道院嘅時候，佢哋要求女士著過膝裙，膊頭都要遮住。
大多數修道院都會為冇備而嚟嘅女士提供披肩，但如果你自己有帶，特別係色彩鮮艷嘅披肩，入口處嘅修士或修女就會對住你微笑。
同樣，佢哋都要求男士著過膝褲。
呢種裙亦都可以從入口處嘅庫房借用，但條裙喺每次用完之後都唔會洗，所以你著住呢啲裙可能會感覺唔舒服。男士通用！
同地中海類似地區嘅菜式一樣，馬略卡菜以麵包、蔬菜同肉類（尤其係豬肉）為主，並通通使用橄欖油。
Pa amb Oli係一種簡單而受歡迎嘅晚餐，尤其係喺夏天：面包配橄欖油、番茄同埋任何可以用嘅調味料，例如芝士、吞拿魚等等。
同「Sie」一齊用嘅所有名詞，一定要用大楷字母開頭，即使係喺句子中間都係咁。
呢個係區分某啲動詞同賓語嘅重要方法。
可以話，噉樣令到閱讀變得更容易，但寫作會因為需要明確動詞或形容詞係咪以實體化形式使用而變得有啲複雜。
意大利文嘅發音相對容易，因為大多數生字係按照書寫方式發音嘅。
需要注意嘅主要字母係c同g，因為佢哋嘅發音因應以下母音而變化。
另外，要確保r同rr嘅發音唔同：caro係指親愛嘅，而carro係指戰車。
波斯文嘅文法相對簡單，而且大致有規律。
所以，讀呢本文法入門書可以幫你學多啲波斯文文法同埋更好噉理解語句。
唔使講，如果你識得一種羅曼語，你學葡萄牙語會更容易。
不過，識少少西班牙文嘅人可能會好草率噉得出結論，認為葡萄牙文噉接近，就唔使分開嚟學。
今時今日，前現代嘅天文台通常已經廢棄，而家通常都會保留低嚟做博物館或者教育場所。
由於光污染喺佢哋鼎盛時期並唔似今時今日遇到嘅問題一樣嚴重，所以天文台通常位於城市或者校園，比現代興建嘅天文台更容易到達。
大多數現代研究望遠鏡都係位於大氣條件有利嘅偏遠地區嘅巨型設施裡面。
賞櫻，又叫花見，自8世紀以嚟一直係日本文化嘅一部分。
呢個概念嚟自中國，喺嗰度梅花係賞花嘅首選。
喺日本，第一次櫻花派對係天皇喺御所周圍單純為佢自己同其他貴族成員舉辦嘅。
植物睇起嚟狀態最好嘅時候就係喺自然環境中，所以就算淨係摘「一樖」做標本都要抵受住誘惑。
如果參觀一個精心佈置嘅花園，收集「標本」同樣都會畀人趕走，冇得商量。
新加坡通常係一個極之安全嘅地方，非常容易遊覽，到步後你幾乎可以買乜都得。
但由於位於赤道以北幾度嘅「高熱帶地區」，你需要同時應對高溫（一直都係）同烈日（天晴時更為少見）。
仲有幾部巴士向北開往希伯倫，呢度係《聖經》中亞伯拉罕、以撒、雅各布同埋佢哋夫人嘅傳統埋葬地。
查下你想搭嘅巴士係咪可以進入希伯倫，而唔係單單前往基爾雅阿巴附近嘅猶太定居點。
內陸水道可以係度假嘅一個好主題。
例如，參觀盧瓦爾河谷、萊茵河谷嘅城堡，或者搭船遊覽多瑙河上有趣嘅城市，又或者沿住伊利運河遊船河。
佢哋仲界定咗熱門遠足路線同單車道路線。
聖誕節系基督教最重要嘅節日之一，目的係慶祝耶穌嘅誕生。
好多有關呢個節日嘅傳統都畀基督教國家嘅非信徒同世界各地嘅非基督徒所接受。
有一個傳統就係喺復活節夜晚某個時刻起身睇日出。
當然，基督教神學可以解釋呢個傳統嘅起源，不過亦有可能係一個前基督教嘅春天同生育儀式。
更傳統嘅教堂通常喺復活節週末嘅星期六晚黑舉行復活節守夜禮，會眾通常喺午夜鐘聲敲響之時開始慶祝活動，慶祝基督復活。
所有最初到達呢啲島嘅動物都係以游水、飛行或者漂浮嘅方式嚟到呢度嘅。
由於遠離大陸，哺乳動物冇辦法完成旅程，令到巨龜成為加拉帕戈斯群島嘅主要食草動物。
自從人類嚟到加拉帕戈斯群島，引入咗好多哺乳動物，包括山羊、馬、牛、老鼠、貓同狗。
如果你喺冬天去北極或南極地區，你會經歷極夜，即係太陽唔會升上地平線。
噉樣畀咗一個睇極光嘅好機會，皆因個天或多或少全天候都係黑鼆鼆嘅。
由於呢啲地區人煙稀少，所以光污染往往唔成問題，你亦都可以欣賞星空。
同西方人可能習慣咗嘅職場文化相比，日本人嘅職場文化更為階層分明、更加正式。
西裝係標準嘅職場服裝，同事互相用佢哋嘅姓氏或者職銜稱呼對方。
職場和諧好重要，強調嘅係團隊合作，而唔係讚揚個人成就。
員工所做嘅任何決定都一定要得到上司嘅批准，上司亦都會期望員工毫無異議噉服從佢哋嘅指示。